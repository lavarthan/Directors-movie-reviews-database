{ "index" : { "_index" : "director_db", "_type" : "review", "_id" :0 } }
{"இயக்குனர்": "விஸ்வேஷ் கிருஷ்ணமூர்த்தி", "திரைப்படம்": "99 பாடல்கள்", "விமர்சனம்": "ஏ.ஆர்.ரஹ்மான் இசையில் வெளியாகியுள்ள திரைப்படம் 99 ஸாங்ஸ். ரஹ்மானே கதை எழுதி தயாரித்துள்ள இப்படத்தை விஷ்வேஷ் கிருஷ்ணமூர்த்தி இயக்கியுள்ளார். புதுமுக நடிகர்கள் இஹான் பாத், எடில்ஸி வர்காஸ் ஹீரோ – ஹீரோயினாக நடித்துள்ளனர். கித்தார் இசை கலைஞரான ஜேவும், வாய் பேச முடியாத சோஃபியும் காதலிக்கிறார்கள். ஒருகட்டத்தில் ஜேவுக்கு சோஃபியை திருமணம் செய்து தர வேண்டுமென்றால், 100 பாடல்களை எழுதி இசையமைத்து காட்டு அதில் ஒரு பாடல் இந்த உலகத்தையே சென்றடைகிறதா என பார்க்கலாம் என்று சவால் விடுகிறார் சோஃபியின் தந்தை. இதை தொடர்ந்து 100 பாடல்களை இசையமைக்கும் முயற்சியில் இறங்கும் ஜே, எதிர்பாராத விதமாக போதை மருந்து வழக்கில் சிக்கி, மீட்பு மையத்தில் சேர்க்கப்படுகிறார். இந்த நிலையில் இருந்து அவர் எப்படி மீண்டு வருகிறார்.? உலகத்தையே மாற்றும் அந்த ஒரு பாடலை உருவாக்கினாரா.? ஜே – சோஃபியின் காதல் கை கூடியதா.? என்பதே மீதிக்கதை. புதுமுகங்களாக அறிமுகம் ஆகியிருக்கும் இஹான் பாத் – எடில்ஸி வர்காஸ் இருவருக்குமே இத்திரைப்படம் நல்ல அறிமுகம். இஹான் பாத் பக்கா மாடல் போன்ற உடற்கட்டு, ஷேவ் செய்த முகம் என பாலிவுட் ஹீரோக்களுக்கான நம்பிக்கையை கொடுக்கிறார். கதாநாயகி எடில்ஸி வர்காஸ் பேசாமலேயே தனது நடிப்பால் உணர்வுகளை கடத்தி கவனிக்க வைக்கிறார். மனீஷா கொய்ராலா, லிசா ரே என படத்தில் வரும் கதாபாத்திரங்கள் பெரிய பாதிப்பை ஏற்படுத்தவில்லை. ஜேவின் நண்பராக நடித்திருக்கும் டென்சிங் தல்ஹா ரசிக்க வைக்கிறார். படத்தின் இரு தூண்களாக நிற்பது ஒளிப்பதிவு மற்றும் இசை. பாடல்கள் முதல் காட்சிகள் வரை, ஒவ்வொரு ஃப்ரேமுக்கும் ஒளிப்பதிவாளர் கொடுத்துள்ள உழைப்பு நிச்சியம் பாராட்டத்தக்கது. லைட்டிங்கை பயன்படுத்தியிருக்கும் விதமும் ரசிக்க வைக்கிறது. எப்போதுமே தனது இசையால் நம்மை மகிழ வைக்கும் ஏ.ஆர்.ரஹ்மான் இப்படம் மொத்தத்தையும் இசைக்காக அர்ப்பணித்திருக்கிறார். மேலும் இதில் ஒருபடி மேலே சென்று அழகான கதை சொல்லியாகவும் மாறி இருக்கிறார். கதையின் ஆரம்பத்தில் இருந்து சொல்லப்பட்ட விஷயங்கள், பிந்தைய காட்சிகளில் இணைக்கப்பட்டிருப்பது திரைக்கதைக்கு பலம். பின்னணி இசை ரசிக்க வைக்கிறது. முழுக்க முழுக்க பாடல்களை முன்னிறுத்தி உருவாகியுள்ள இப்படத்தில் அமைந்துள்ள பாடல்கள், இன்னும் தாக்கத்தை ஏற்படுத்த தவறுகின்றன. அதே போல டப்பிங் படம்தான் பார்த்து கொண்டிருக்கிறோம் என்கிற உணர்வும் ஆங்காங்கே வெளிப்படுவது மைனஸ்.", "வெளியிடப்பட்ட தேதி": "2021-04-16", "தீர்ப்பு": "க்யூட்டான கதையும், வேறு உலகத்துக்கு கூட்டிச் செல்லும் ஏ.ஆர்.ரஹ்மானின் இசை", "மதிப்பீடு": "5"}
{ "index" : { "_index" : "director_db", "_type" : "review", "_id" :1 } }
{"இயக்குனர்": "ரத்ன குமார்", "திரைப்படம்": "ஆடை", "விமர்சனம்": "மேயாத மான் படத்துக்கு பிறகு ரத்ன குமார் இயக்கியிருக்கும் படம் ஆடை. இந்த படத்தின் நாயகி அமலா பால். தைரியமான, தெளிவான சிந்தனைகள் கொண்ட பெண். ஆண்களுடன் பைக் பந்தயங்களில் ஈடுபடுவார். யாரேனும் சவால்விட்டால் அதை நிறைவேற்றாமல் ஓய மாட்டார். டிவி சேனல் ஒன்றில் வேலை செய்யும் அமலா பால், விவேக் பிரசன்னா உள்ளிட்ட குழுவினருடன் இணைந்து பிராங்க் வீடியோ செய்து வருகிறார். ஒரு நாள் அமலா பாலின் பிறந்த நாளை முன்னிட்டு நண்பர்கள் இணைந்து தங்களது பழைய காலி அலுவலகத்தில் மது அருந்தி கொண்டாடுகிறார்கள். விடிந்ததும் பார்த்தால் அவர் யாருமற்ற பில்டிங் ஒன்றில் நிர்வாணமாக இருக்கிறார். அவரது அந்த நிலமைக்கு யார் காரணம்? அதிலிருந்து அவர் எப்படி தப்பித்தார் என்பதே இந்த படத்தின் கதை. இந்த படத்தில் அமலா பாலை தவிர்த்து வேறு யாரையும் நினைத்து பார்க்க முடியாத அளவுக்கு சிறப்பான பங்களிப்பை வழங்கியிருக்கிறார். படத்தின் பெரும்பாலான காட்சிகள் நிர்வாணமாக நடிப்பதற்கு தனி தைரியம் வேண்டும். அதை முடிந்தவரை நேர்த்தியாக செய்திருக்கிறார். படத்தின் கதை அமலா பாலை சுற்றியே நகர்ந்தாலும் விவேக் பிரசன்னா, விஜே ரம்யா ஆகியோர் படத்துக்கு உறுதுணையாக இருக்கின்றனர். அமலா பாலுக்கு பிறகு கவனம் ஈர்ப்பது ஒளிப்பதிவாளர் விஜய் கார்த்திக் கண்ணன். பெரும்பாலான காட்சிகளில் நிர்வாணமாய் அமலா ஓடித்திரிந்தாலும் அதனை துளியும் ஆபசமில்லாமல் பதிவு செய்திருக்கிறார். அதற்கு பிரதீப்பின் பின்னணி இசை துணை புரிந்திருக்கிறது. நமக்கு தெரிஞ்சவங்கள பண்ணா தான் அது பிராங்க், யாரோ ஒருத்தர பண்ணா அது நியூசன்ஸ் போன்ற வசனங்கள் கவனம் ஈர்க்கின்றன. சமூக வலை தளங்களுக்கு அடிமையாகி அதனையொட்டி சமூகப் பிரச்சனைகளை அனுகும் இளைஞர்களுக்கு இந்த படம் சவுக்கடி கொடுக்கிறது. படத்தில் ஒரு சில நம்பகத்தன்மையற்ற காட்சிகளால் சுவாரசியம் சற்று குறைகிறது. இறுதி காட்சிகளை இன்னும் தெளிவாக சொல்லியிருக்கலாம். இருப்பினும் தற்போதைய சமூகத்துக்கு தேவையான கருத்துக்களை நறுக்கென சொன்ன விதத்தில் இயக்குநர் ரத்ன குமார் கவனம் ஈர்க்கிறார்", "வெளியிடப்பட்ட தேதி": "2019-07-17", "தீர்ப்பு": "அமலா பாலின் போல்டான நடிப்பு , சிறப்பான ஒளிப்பதிவு, இசை மற்றும் சமூக கருத்துக்களுடன் கவனம் ஈர்க்கிறது இந்த ஆடை", "மதிப்பீடு": "3"}
{ "index" : { "_index" : "director_db", "_type" : "review", "_id" :2 } }
{"இயக்குனர்": "சுந்தர் சி", "திரைப்படம்": "நடவடிக்கை", "விமர்சனம்": "விஷால், தமன்னா, ஐஸ்வர்யா‌ லெக்ஷ்மி, கபீர் சிங், ராம்கி உள்ளிட்டோர் நடிப்பில் வெளியாகியிருக்கும் படம் ஆக்சன். டிரிடென்ட் ஆர்ட்ஸ் நிறுவனம் தயாரித்துள்ள இந்த படத்தை கதை எழுதி சுந்தர்.சி இயக்கியுள்ளார். சர்காருக்கு பிறகு தமிழக முதல்வராக மீண்டும் நடித்திருக்கும் பழ.கருப்பையாவும் அவரது மகன்கள் ராம்கி மற்றும் விஷால் தன் குடும்பத்தாருடன் மகிழ்ச்சியாக வாழ்கிறார்கள். தீவிரவாதிகளால் பழ.கருப்பையாவின் குடும்பத்திற்கு களங்கம் ஒன்று ஏற்பட தமன்னாவின் உதவியுடன் ராணுவ அதிகாரியான விஷால் எப்படி தீவிரவாதிகளை அழித்து பழி தீர்க்கிறார் என்பதே படத்தின் கதை.  முழுக்க ஆக்சன் காட்சிகள் நிறைந்துள்ள இந்த படத்தை இலகுவாக கையாண்டு தான் இந்த படத்துக்கு சரியான தேர்வு என்பதை நிரூபிக்கிறார் விஷால். வெறும் காதல் காட்சிகளுக்கு பயன்படும் கதாநாயகியாக இல்லாமல் ஆக்சன்‌ காட்சிகளில் தூள் கிளப்புகிறார் தமன்னா. முழுவதும் சீரியசான படத்தில் ஆங்காங்கே தனது ஒன் லைனர்களால் கிச்சு கிச்சு மூட்டுகிறார் ஷாரா. சிறிது நேரமே வந்தாலும் தன் பங்குக்கு சிரிக்க வைக்கிறார்‌ யோகி பாபு. தன் அழகிய நடிப்பால் வசீகரிக்கிறார் ஐஸ்வர்யா லெக்ஷ்மி. கபீர் சிங், ராம்கி, பழ.கருப்பையா, சாயா சிங், சாயாஜி ஷிண்டே, அஸ்வந்த் உள்ளிட்டோர் தங்கள் வேடத்தை சிறப்பாக செய்திருக்கிறார்கள். லண்டன், பாகிஸ்தான் , இஸ்தான்ஃபுல் என படத்தின் கதையை அந்தந்த நாடுகளின் சிறப்பம்சங்களுடன் நேர்த்தியாக படமாக்கியிருக்கிறார் ஒளிப்பதிவாளர் டட்லி. அடுத்தடுத்து ஆக்சன் காட்சிகள்‌ என பரபரப்பாக நகரும் திரைக்கதையில் தனது பின்னணி இசையின் மூலம் கூடுதல் பரபரப்பு சேர்த்திருக்கிறார் இசையமைப்பாளர் ஹிப்ஹாப் தமிழா. படத்தின்‌ முக்கிய திருப்பங்களை நம்மால் முன்பே கணிக்க முடிகிறது. ஆக்சன்‌ காட்சிகளை சற்று நம்பகத்தன்மையுடன் படமாக்கியிருக்கலாம். சண்டையிடுதல் மட்டுமல்லாமல் ஹேக்கிங் உள்ளிட்டவை மூலம் விவேகமாக செயல்படும் பலம் வாய்ந்த ஹீரோவான விஷாலுக்கு நிகராக, வில்லன் வேடத்தை வடிவமைத்திருக்கலாம். திரைக்கதையில் இருக்கும் லாஜிக் மீறல்களால் நம்மால் படத்துடன் ஒன்ற முடியவில்லை. மேலும் படத்தில் அடுத்தடுத்து வரும் ட்விஸ்டுகள் படத்தின் சுவாரசியத்தை குறைக்கிறது. பாகிஸ்தான் போன்ற அந்நிய நாடுகளில் ஹீரோ விஷாலால் ஹேக்கிங் போன்ற விஷயங்களை ஈஸியாக செய்ய முடிவது படத்தின் நம்பகத்தன்மையை குறைக்கிறது.", "வெளியிடப்பட்ட தேதி": "2019-11-14", "தீர்ப்பு": "விஷாலின் அதிரடியான ஆக்சன் காட்சிகள் இருந்தும், திரைக்கதையில் இன்னும் சுவாரஸியம் சேர்த்திருந்தால், ஆக்சன் அட்டகாசமாய் அமைந்திருக்கும்.", "மதிப்பீடு": "1.75"}
{ "index" : { "_index" : "director_db", "_type" : "review", "_id" :3 } }
{"இயக்குனர்": "கிரிசாய", "திரைப்படம்": "ஆதித்ய வர்மா", "விமர்சனம்": "இ4 எண்டர்டெயின்மென்ட் தயாரிப்பில் துருவ் விக்ரம், பனிட்டா சந்து, பிரியா ஆனந்த் உள்ளிட்டோர் நடிப்பில் வெளியாகியிருக்கும் படம் ஆதித்ய வர்மா. கிரீஸய்யா இந்த படத்தை இயக்கியுள்ளார். மருத்துவ மாணவரான துருவ், பனிட்டா சந்துவை உயிருக்கு உயிராக காதலிக்கிறார். சாதி உள்ளிட்ட பிரச்சனைகளால் தன் காதலியை பிரிய நேரிட, அந்த துயரில் இருந்து எப்படி மீண்டு வருகிறார் என்பதே படத்தின் கதை. முன் கோபமிக்க மருத்துவ மாணவராக, காதலியின் பிரிவில் அவதிப்டும் ஆக்ரோஷ இளைஞனாக முதல் படத்திலேயே கனமான வேடம் துருவிற்கு. தன் கேரக்டர் தான் படமே என்பதை புரிந்து கொண்டு மிகச் சிறப்பாக நடித்திருக்கிறார் துருவ். தன் காதலியை ஒருவன் அசிங்கப்படுத்த, அவனைத் தேடிப்போய் அடித்த பின் எமோஷனலாக வசனம் பேசும் இடத்திலும், காதலியின்‌ தந்தை காதலுக்கு ஒப்புக்கொள்ளவில்லை என்ற போது ஆக்ரோஷமாவது என நடிப்பு ராக்சஷனாக அவதரித்திருக்கிறார் துருவ். துருவின் காதலியாக அதிர்ந்து பேசாமல் ஒருவித அமைதியுடன் படம் முழுக்க எமோஷன்களை வெளிப்படுத்தி மனதில் நிற்கிறார் பனிட்டா சந்து. சிறிது நேரமே வந்தாலும் ஹீரோயினாக வசீகரிக்கிறார் பிரியா ஆனந்த். துருவின் நண்பனாக அன்பு தாசன் துருவிற்கு மட்டுமல்லாமல் தனது காமெடியான ஒன் லைனர்களால் படத்துக்கும் பக்கபலமாக இருக்கிறார். துருவின் அப்பாவாக ராஜா, பாட்டியாக லீலா தாம்சன், பகவதி பெருமாள் உள்ளிட்டோர் தங்கள் பங்களிப்பை நிறைவாக செய்துள்ளனர். படம் முழுக்க காதலியின் பிரிவினால் துயரில் இருக்கும் இளைஞனின் வாழ்வை சொல்லும் படத்தில் உணர்வுப்பூர்வமான பின்னணி இசையால் பலம் சேர்த்திருக்கிறார் ரதன். ரவி கே. சந்திரனின் ஒளிப்பதிவில் காட்சிகள் மிகவும் அழகாக இருக்கிறது. ஆதித்ய வர்மாவின் கேரக்டரும் நிகழ்வுகளுக்கு அவரது ரியாக்ஷனும் என்ற வகையில் திரைக்கதை அமைத்திருந்த விதம்‌ சுவாரஸியத்தை தந்தது. காதல் காட்சிகள் அதிகம் உள்ள படத்தில் காதலர்களான துருவ் மற்றும் பனிட்டா இடையே‌ இருக்கும் கெமிஸ்ட்ரி படத்துக்கு பலம் சேர்த்துள்ளது. ஏதோ ஒரு இழப்பிலிருந்து மீண்டு வருபவர்களுக்கு ஆதித்ய வர்மாவின் கேரக்டரை ரிலேட் செய்து கொள்ள முடியும். காதலுக்கு சாதி குறுக்காக வருவது போன்ற காட்சிகளில் சாதி சம்பந்தபட்ட விஷயங்களை மேம்போக்காக கடைபிடித்த இயக்குநரின் செயல் பாராட்டத்தக்கது. ஒரே ஊரில் இருக்கும் பனிட்டா பற்றி துருவிற்கும் துருவின் நண்பர்களுக்கும் தெரியாமல் இருப்பது படத்தின்‌ நம்பகத்தன்மையை குறைக்கிறது.இந்த படத்தின் நீளம் ஒரு சிலருக்கு குறையாக தெரியலாம். ஆனாலும் துருவின் நடிப்பும் சுவாரசியமான திரைக்கதையும் இந்த ஆதித்ய வர்மாவை ஸ்பெஷலாக்கியுள்ளது.   பிரேக்கிங் சினிமா செய்திகள், திரை விமர்சனம், பாடல் விமர்சனம், ஃபோட்டோ கேலரி, பாக்ஸ் ஆபிஸ் செய்திகள், ஸ்லைடு ஷோ, போன்ற பல்வேறு சுவாரஸியமான தகவல்களை தமிழில் படிக்க இங்கு கிளிக் செய்யவும்", "வெளியிடப்பட்ட தேதி": "2019-11-21", "தீர்ப்பு": "ஆக்ரோஷமான இளைஞனாக துருவின் நடிப்புக்காக ஆதித்ய வர்மாவை நிச்சயம் பார்க்கலாம். ஒரிஜினல் வெர்ஷன் பார்க்காதவர்களுக்கு இந்த படம் நன்றாகவே பிடிக்கும்.", "மதிப்பீடு": "Not Rated Yet"}
{ "index" : { "_index" : "director_db", "_type" : "review", "_id" :4 } }
{"இயக்குனர்": "ஹலிதா ஷமீம்", "திரைப்படம்": "ஏலே", "விமர்சனம்": "சில்லுக்கருப்பட்டி வெற்றிக்கு பின், ஹலிதா ஷமீம் இயக்கத்தில் வெளியாகியுள்ள திரைப்படம் 'ஏலே'. சமுத்திரக்கனி, மணிகண்டன், மதுமிதா உள்ளிட்டோர் முக்கிய கதாபாத்திரங்களில் நடித்துள்ளனர். சஷிகாந்தின் Y not Studios மற்றும் விக்ரம் வேதா இயக்குநர்கள் புஷ்கர் & காயத்ரியின் வால்வாட்சர் பிலிம்ஸ் இத்திரைப்படத்தை தயாரித்துள்ளனர். அப்பா முத்துக்குட்டி (சமுத்திரக்கனி) இறந்து போக, சென்னையில் இருந்து ஊருக்கு வருகிறான் மகன் பார்த்தி (மணிகண்டன்). சிறு வயதில் இருந்தே அப்பாவின் ஊதாரித்தன குணத்தை கண்டு வெறுத்த மகனுக்கு, கண்ணீர் கூட வர மறுக்கிறது. இந்த சூழலில் காதலித்த பெண்ணுக்கு (மதுமிதா) அப்போது திருமணமும் நடக்கவிருக்க, கூடவே பிணமாக கிடந்த அப்பாவும் காணாமல் போக..?! அதற்கு பிறகு என்ன நடக்கிறது என்பதே மீதிக்கதை. அப்பா முத்துக்குட்டியாக சமுத்திரக்கனி தனது அலட்டலான நடிப்பில் படம் முழுக்க ஸ்கோர் செய்கிறார். சமுத்திரக்கனி நடிப்பில் நிச்சியம் ஏலேவுக்கு தனி இடம் உண்டு. வெகுளித்தனமாக, ஊரில் ரவுசு விட்டுக்கொண்டு திரிவதுடன், இறுதியில் நம்மை கலங்கவும் வைத்து விடுகிறார். மணிகண்டன் பார்த்தி கதாபாத்திரத்துக்கு டெய்லர்-மேட் தேர்வு. வெறுப்பையும் ஆற்றாமையையும் படம் முழுக்க அழகாக சுமந்து திரிகிறார். காதல் காட்சிகளில் மதுமிதாவின் நடிப்பு கவனிக்க வைக்கிறது. படத்தில் நடித்திருப்பவர்கள் பலரும், படமாக்கப்பட்ட பகுதிகளை சார்ந்த மனிதர்களாக இருப்பது, யதார்த்தத்துக்கு நெருக்கமாக இக்களத்தை அமைக்க உதவுகிறது. சின்ன கதாபாத்திரங்களாக வரும்போதும், க்ளாப்ஸ் அள்ளும் வகையில் அவர்களை நடிக்க வைத்திருப்பது பாராட்டுக்குரியது. தேனி ஈஸ்வரின் கேமரா, அந்த கிராமத்தின் குளிர்ச்சியை கலர்ஃபுல்லாக கண்ணுக்குள் கடத்துகிறது. சிறப்பான தரத்தில் காட்சிகளை உருவாக்க ஆர்ட் டைரக்‌ஷன், காஸ்ட்யூம் குழு நேர்த்தியான உழைப்பை காட்டியுள்ளது. கேபர் வாசுகி - அருள் தேவ் இசையில் பாடல்களும், இசையும் படத்துக்கு கூடுதல் பலம். கிராமத்து மனிதர்களின் இசையுடன் நக்கலான பின்னணி இசையையும் கலந்து கொடுத்து அசத்தியிருக்கிறார்கள். இவர்களின் ஸ்டைல் கண்டிப்பாக தமிழ் சினிமாவில் பேசப்படும். சில்லுக்கருப்பட்டி படத்தினால் தன் மீதிருந்த பெரும் எதிர்ப்பார்ப்பை நிறைவோடு காப்பாற்றியிருக்கிறார் இயக்குநர் ஹலிதா ஷமீம். தமிழில் மிக நேர்மையாக எடுக்கப்படும் ஃபீல்-குட் ட்ராமா திரைப்படங்களில் ஹலிதா ஷமீமின் படங்கள் நிச்சியம் நினைவுக்கொள்ளப்படும்.! அந்த கிராமத்து மனிதர்களின் வாழ்க்கையை சுற்றியே, சரியாக ஹ்யூமரும் உணர்ச்சிகளும் கலந்து க்ளாப்ஸ் வாங்குகிறார்.! படத்தின் க்ளைமாக்ஸ் சரவெடி. அப்பா - மகன் உறவுக்கும், மகனின் காதலக்கும் இடையில் திரைக்கதை ஆங்காங்கே தடுமாறி சென்றாலும், அடுத்தடுத்த திருப்பங்கள் நம்மை உற்சாகம் குறையாமல் கடத்தி சென்று, திருப்தியான படம் பார்த்த உணர்வை கொடுக்கிறது.", "வெளியிடப்பட்ட தேதி": "2021-02-25", "தீர்ப்பு": "ஹ்யூமரும் யதார்த்தமும் என நமது ஊரின் அழகோடு கலந்த ஏலே.. பக்கா ஃபீல் குட் ட்ராமா!", "மதிப்பீடு": "3.5"}
{ "index" : { "_index" : "director_db", "_type" : "review", "_id" :5 } }
{"இயக்குனர்": "சர்ஜுன் கே.எம்", "திரைப்படம்": "ஐரா", "விமர்சனம்": "நயன்தாரா, கலையரசன், யோகிபாபு உள்ளிட்டோர் நடிப்பில் வெளியாகியிருக்கும் படம் 'ஐரா'. சுவாரஸியமில்லாத வேலை, கட்டாய திருமணம் இவற்றில் இருந்து தப்பிக்க, யாருக்கும் தெரியாமல் பாட்டி வீட்டிற்கு வருகிறார் நயன்தாரா. அங்கே பாட்டி வீட்டில் திகிலூட்டும் அமானுஷ்ய சம்பங்கள் ஒவ்வொன்றாக அரங்கேறுகின்றன. மற்றொருபுறம் தன் காதலியை இழந்து வாடும் கலையரசன், தான் தேடிச் செல்லும் ஒவ்வொருவரும் ஒரே மாதிரி மரணமடைவதால் குழப்பமடைகிறார். இந்த இரண்டு சம்பவங்களுக்கும் காரணம் என்ன என்பதை விளக்குவதே இந்த படத்தின் கதை. இந்த உலகத்தில் நிகழும் ஒவ்வொரு சம்பங்களும் ஒன்றுக்கொன்று தொடர்பு உடையவை என்கிற Butterfly Effect அடிப்படையில் அமைக்கப்பட்டுள்ள இந்த படத்தின் திரைக்கதை சுவாரஸியத்தை தருகிறது. படத்தில் யமுனா, பவானி என நயன்தாராவுக்கு இரட்டை வேடம். யமுனா என்கிற நவநாகரிக பெண்ணாகவும், பவானி என்கிற கிராமத்து பெண்ணாகவும் நடிப்பில் தனது மற்றொரு பரிமாணத்தை காட்டியிருக்கிறார். காதலியை பரிகொடுத்துவிட்டு அதன் துக்கம் ஒருபுறம், அடுத்தடுத்து நடைபெறும் கொலைகளால் ஏற்படும் மிரட்சி மறுபுறம் என தனது கதாப்பாத்திரத்தின் தேவையை உணர்ந்து சிறப்பாக நடித்திருக்கிறார் கலையரசன். படத்தில் கண் தெரியாத நயன்தாராவின் பாட்டிக்கும், காது கேளாதவராக வரும் யோகிபாபுவுக்கும் இடையேயான காட்சிகள் சில இடங்களில் சிரிப்பை வரவழைக்கின்றன. கலையரசன் மற்றும் நயன்தாராவின் சிறுவயது வேடத்தில் நடித்திருக்கும் மாத்தேவனும் கேப்ரியலும் தாங்கள் இந்த வேடத்துக்கான சரியான தேர்வு என்பதை நிரூபிக்கிறார்கள். இன்னமும் நம் கிராமங்களில் நிலவும் சில மூடநம்பிக்கைகள் ஒருவரின் வாழ்வை எந்த அளவுக்கு சிதைக்கிறது என்பதை மிகவும் ஆனித்தரமாகவும், அதே நேரத்தில் உணர்வுப்பூர்வமாகவும் பேசியிருக்கிறது இந்த படம். பேய் படத்துக்கான திகிலூட்டும் காட்சிகள் பிளாஸ்பேக் காட்சிகள் என இரண்டு வெவ்வேறுவிதமான கலர் டோனில் சிறப்பான ஒளிப்பதிவை வழங்கியிருக்கிறார் ஒளிப்பதிவாளர் சுதர்சன் ஸ்ரீநிவாசன். படத்துக்கான ஆன்மா இசை தான் என்று சொல்லும் அளவுக்கு உணர்வுப்பூர்வமான காட்சிகளுக்கு வலு சேர்த்திருக்கிறார் இசையமைப்பாளர் சுந்தரமூர்த்தி கே.எஸ். அமானுஷ்யங்கள், தொடர் மரணங்கள் என நகரும் படத்தில் அதற்கான பின்னணியில் அவ்வளவு அழுத்தம் இல்லை. கிராமங்களில் நிலவும் மூடநம்பிக்கை, அதனால் ஒருவரின் வாழ்வு எவ்வாறு பாதிக்கிறது என உணர்வுப்பூர்வமாக இருந்தாலும் பின்னர் நிகழும் காட்சிகளில் லாஜிக் குறைபாடுகளால் நம்பகத்தன்மை குறைகிறது. படத்தின் இறுதிக்காட்சிகள் சற்றே ஏமாற்றத்தை தருகிறது.", "வெளியிடப்பட்ட தேதி": "2019-03-28", "தீர்ப்பு": "நடிகர்களின் யதார்த்தமான நடிப்பு, நேர்த்தியான இசை மற்றும் ஒளிப்பதிவிற்காக ஐராவை ரசிக்கலாம்.", "மதிப்பீடு": "2.5"}
{ "index" : { "_index" : "director_db", "_type" : "review", "_id" :6 } }
{"இயக்குனர்": "கோகுல்", "திரைப்படம்": "அன்பிற்கினியாள்", "விமர்சனம்": "காஷ்மோரா, ஜுங்கா உள்ளிட்ட திரைப்படங்களை இயக்கிய கோகுல் இயக்கத்தில் வெளியாகியுள்ள திரைப்படம் 'அன்பிற்கினியாள்'. கீர்த்தி பாண்டியன், அருண் பாண்டியன், ப்ரவீன் உள்ளிட்டோர் முக்கிய கதாபாத்திரங்களில் நடித்துள்ளனர். மலையாளத்தில் பாராட்டுக்களை குவித்த ‘ஹெலன்’ படத்தின் ரீமேக்தான் இந்த அன்பிற்கினியாள். சிக்கன் ரெஸ்டாரன்ட் ஒன்றில் வேலை பார்க்கிறார் அன்பிற்கினியாள் (கீர்த்தி பாண்டியன்). அப்பாவுடன் (அருண் பாண்டியன்) பாசம் கொண்டாடும் மகளாகவும், இன்னொரு பக்கம் சார்லஸ் (ப்ரவீன்) என்பவனை விரும்பியும் வருகிறார். இதற்கிடையில் கனடா சென்று படிக்கவும் முயற்சிகள் செய்கிறார். ஆனால், எதிர்பாராத விதமாக இவர் வேலை செய்யும் ரெஸ்டாரன்ட்டின் ஃப்ரீசர் ரூமில் மாட்டிக்கொள்ள.. அதற்கு பின் என்ன நடக்கிறது.? என்பதே மீதிக்கதை. அன்பிற்கினியாளாக கீர்த்தி பாண்டியன். எப்போதுமே புன்னகை கொஞ்சும் முகத்தால் ரசிக்க வைக்கிறார். பக்கத்து வீட்டு பெண் போன்ற இவரின் தோற்றமும், நடிப்பும் அழகு. ஃப்ரீசர் ரூமில் மாட்டிக்கொண்டு போராடும் காட்சிகளில் கீர்த்தி பாண்டியன் கொடுத்த உழைப்பை காண முடிகிறது. நிச்சியம் அடுத்தடுத்த வாய்ப்புகள் உறுதி. தமிழ் சினிமாவில் பக்கா ஆக்‌ஷன் ஸ்டார் அருண் பாண்டியனுக்கு, நீண்ட நாட்கள் கழித்து திரையில் ரசிக்கும்படியான கதாபாத்திரம். மகளுடன் கொஞ்சி விளையாடுவதிலும், அதே மகளை தேடிக் கலங்குவதிலும் அருண் பாண்டியன் நமது லைக்ஸை அள்ளுகிறார். காதலனாக நடித்திருக்கும் ப்ரவீன் ராஜ் தவிப்பையும் தேடலையும் அளவாக வெளிப்படுத்துகிறார். போலீஸ் எஸ்.ஐ-ஆக நடித்திருப்பவரின் உடல் மொழி ரசிக்க வைக்கிறது.. கூடவே இயக்குநர் கோகுலின் நக்கலான தோரணைகளையும் பார்க்க முடிகிறது. அதே போல ஹோட்டல் மேனஜராக நடித்திருக்கும் பூபதியின் காமெடிகள் கண்டிப்பாக தியேட்டர்களில் க்ளாப்ஸ் அள்ளும். மகேஷ் முத்துசாமியின் கேமரா கதையின் வேகத்தில் பயணிக்கிறது. ப்ரதீப் ராகவின் எடிட்டிங் முழு படத்தையும் தொய்வில்லாமல் கடத்த உதவுகிறது. ஜாவேத் ரியாஸின் இசையில் பின்னணி இசை பதட்டத்தையும் கூட்டுகிறது. பாடல்கள் பெரிதாக கவனத்தில் நிற்காமல் போவது வருத்தம். கோகுல் மற்றும் ஜான் மகேந்திரனின் வசனங்கள் நறுக். ரீமேக் படம் என்ற போதிலும், அதிலும் தனது ட்ரேட்மார்ட் நக்கலை கலந்து கட்டி அசத்தியுள்ளார் இயக்குநர் கோகுல். அதே நேரத்தில் ஒரிஜினிலில் இருந்த பதட்டத்தையும் தவிப்பையும் குறையாமல் காப்பாற்றியுள்ளார். அப்பா - மகளுக்கு இடையேயான காட்சிகள் படத்தின் பலம். அதில் நிஜத்திலேயே அப்பா - மகளான அருண்பாண்டியன் - கீர்த்தியை நடிக்க வைத்தது சிறப்பான தேர்வு. மிகவும் குறுகிய காலத்தில் வேகமாக படமாக்கப்பட்டிருப்பது ஆங்காங்கே தெரிந்தாலும், எந்த குறையும் இன்றி அப்பா - மகள் உறவுடன் கலந்த உயிர் போராட்டமாக இப்படத்தை நேர்மையாக கொடுத்துள்ள படக்குழுவுக்கு பாராட்டுக்கள்.", "வெளியிடப்பட்ட தேதி": "2021-03-03", "தீர்ப்பு": "அன்பிற்கினியாளை கண்டிப்பாக அனைவரும் ரசித்து பார்க்கலாம்.", "மதிப்பீடு": "2.25"}
{ "index" : { "_index" : "director_db", "_type" : "review", "_id" :7 } }
{"இயக்குனர்": "வி விக்னராஜன்", "திரைப்படம்": "அந்தகாரம்", "விமர்சனம்": "இயக்குநர் அட்லியின் A for Apple நிறுவனம் தயாரித்துள்ள திரைப்படம் 'அந்தகாரம்'. அறிமுக இயக்குநர் வி.விக்னராஜன் இயக்கியுள்ள இத்திரைப்படத்தில் அர்ஜுன் தாஸ், வினோத் கிஷன், பூஜா ராமச்சந்திரன், மிஷா கோஷல், குமார் நடராஜன் உள்ளிட்டோர் முக்கிய கதாபாத்திரங்களில் நடித்துள்ளனர். பிரதீப் குமார் இப்படத்திற்கு இசையமைத்துள்ளார். இத்திரைப்படம் நேரடியாக நெட்பிளிக்ஸ் ஓ.டி.டி தளத்தில் வெளியாகியுள்ளது. கண் பார்வை இல்லாமல் இறந்து போன ஆன்மாக்களுடன் பேசும் திறன் பெற்ற வினோத் கிஷன், தன்னை யாரோ பின் தொடர்வது போல உணர்ந்து டிப்ரஷனில் சிக்கி தவிக்கும் அர்ஜுன் தாஸ், கோமாவில் இருந்து மீண்டு வந்த மனநல மருத்துவர் குமார் நடராஜன். இந்த மூவருக்கும் இருக்கும் தொடர்பு என்ன..? அது எப்படி அவர்களை இணைக்கிறது..? அந்த புள்ளிகள் என்ன..? என்பதை இருளுக்கும் வெளிச்சத்திற்கும் இடையே ஒரு சூப்பர் நேச்சுரல் த்ரில்லராக சொல்ல முயற்சித்திருக்கும் கதையே அந்தகாரம். அர்ஜுன் தாஸ் - வினோத் கிஷன் இருவருமே தங்களின் நடிப்பால், படத்துக்கு போதிய பலம் சேர்த்து அட்டகாசம் செய்கிறார்கள். மனச்சோர்வுக்கு தள்ளப்பட்ட இளைஞனாக, படம் முழுவதும் தனது சரவெடி குரலால் மிரட்டுகிறார் அர்ஜுன் தாஸ். அவரின் நடிப்பாற்றலை வெளிப்படுத்த நல்ல சந்தர்ப்பம் கிடைத்து இருக்கிறது. பெரிதான ஆர்ப்பாட்டங்கள் இல்லாமல், கண் பார்வையற்றவராக தனது மேனரிசங்களில் இன்னொருபக்கம் ஸ்கோர் செய்கிறார் வினோத் கிஷன். இருவருமே அவர்களின் நடிப்பின் மூலம் நம்பிக்கையளிக்கின்றனர். கொஞ்சம் காலத்திற்கு பிறகு பூஜா ராமச்சந்திரன் மீண்டும் திரையில் தோன்றி ரசிக்க வைக்கிறார். மனநல மருத்துவராக வரும் குமார் நடராஜனும் முடிந்தளவுக்கு மிரட்டலுக்கு கேரண்டி கொடுக்கிறார். மற்ற துணை நடிகர்கள் யாவரும், இக்கதைக்கு தேவையான நடிப்பை சரியான விகிதத்தில் கொடுத்து செல்கிறார்கள். படத்தின் மிகப்பெரிய தூணாக நின்று வேலை பார்த்து இருக்கிறது தொழில்நுட்ப குழு. ஒளிப்பதிவாளர் எட்வின் சாகேவின் கேமரா, ஒவ்வொரு ப்ரேமையும் பார்த்து பார்த்து வடித்துள்ளது. அதற்கு கொஞ்சமும் குறைவில்லாமல் நின்று விளையாடுகிறது சத்யராஜ் நடராஜனின் எடிட்டிங். பிரதீப் குமாரின் பின்னணி இசையும் பாடல்களும் இந்த வகை படங்களுக்கே உரிய விதத்தில் அமைந்துள்ளது. கதை சொல்லியாக பயணிக்கும் டெலிபோன் முதல் சுவற்றில் தொங்கும் போட்டோ வரை, கச்சிதம் காட்டியிருக்கும் ஆர்ட் டைரக்ஷன் டீமை நிச்சயம் பாராட்டியே ஆக வேண்டும். இது போன்ற சைக்கலாஜிக்கல் த்ரில்லர் திரைப்படங்கள் எப்போதுமே கத்தி மேல் நடக்கும் கதைதான். கொஞ்சம் பிசகினாலும் ரசிகர்கள் ரெஸ்பான்ஸ் மாறிவிடும். அப்படியிருக்க, முதல் படத்திலேயே அதில் புதுமையும் காட்டி லைக்ஸ் வாங்குகிறார் இயக்குநர் விக்னராஜன். மேலும் நடிகர்களிடம் இருந்தும் மற்ற டிப்பார்ட்மெட்களிடம் இருந்தும் நேர்த்தியான வேலை வாங்கிய விதத்தில், அறிமுகத்திலேயே நம்பிக்கையும் அளிக்கிறார் இயக்குநர். ஒவ்வொருவருக்கும் இடையில் இருக்கும் மர்மங்களும் முடிச்சுகளும் ஒரு கட்டத்தை தாண்டியும் முடிவில்லாமல் போய் கொண்டிருப்பது படத்தின் வேகத்துக்கு ஸ்பீட் பிரேக்கர் போடுகிறது. சுமார் மூன்று மணி நேர நீளமும், அவசரமாக முடிக்கப்பட்ட க்ளைமாக்ஸும் மட்டுமே குறையாக தெரிகிறது.", "வெளியிடப்பட்ட தேதி": "2020-11-24", "தீர்ப்பு": "லேசான குறைகளை தவிர்த்துவிட்டு பார்த்தால், நடிப்பு, விஷுவல்ஸ், பின்னணி இசை என அமர்களப்படுத்தியிருக்கும் அந்தகாரம் - ஒரு நல்ல த்ரில்லர் திரைப்படம்.", "மதிப்பீடு": "3.5"}
{ "index" : { "_index" : "director_db", "_type" : "review", "_id" :8 } }
{"இயக்குனர்": "சிறுத்தை சிவா", "திரைப்படம்": "அண்ணாத்த", "விமர்சனம்": "சன் பிக்சர்ஸ் தயாரிப்பில் சிறுத்தை சிவா இயக்கத்தில் ரஜினிகாந்த் நடிப்பில் தீபாவளி வெளியீடாக நேரடியாக திரையரங்குகளில் வெளியாகியுள்ள திரைப்படம் ‘அண்ணாத்த’. தஞ்சாவூரில், சூரக்கோட்டை கிராமத் தலைவராக வரும் காளையன் தான் ரஜினி. தங்கை தங்க மீனாட்சியாக வரும் கீர்த்தி சுரேஷ் மீது ரஜினி அதீத அன்பு கொண்டிருக்கிறார். தங்கைக்கு பிரம்மாண்டமாக திருமணம் செய்ய கனவு காணும் ரஜினிக்கு, கீர்த்தி சுரேஷ், காதலனுடன் வீட்டை விட்டு வெளியேறி, வேறொருவரை திருமணம் செய்துகொண்டு கொல்கத்தாவுக்குச் சென்றுவிடுவது அதிர்ச்சி. ஆனால் அதில் நடந்த குழப்பத்தை புரிந்துகொள்ளும் ரஜினி, கொல்கத்தா சென்று தங்கை கீர்த்தி சுரேஷின் திருமண வாழ்க்கையில் இருக்கும் நிறைய பிரச்சனைகளை மறைமுகமாக எதிர்கொள்கிறார். ஒரு அண்ணனாக, ‘காளையன்’ ரஜினி எப்படி தன் தங்கையை ஆபத்தில் இருந்து காக்கிறார் என்பதுதான் ‘அண்ணாத்த’. முதல் பாதியில் ரஜினி - கீர்த்தி சுரேஷ் பாசம், இரண்டாம் பாதியில் அதிரடி ஆக்‌ஷன் என திரைக்கதை செல்கிறது. சூப்பர் ஸ்டார் ரஜினிகாந்த்தின் ஃபேவ்ரைட் காமெடித் தனத்தையும், துள்ளலான நடனத்தையும், துடிப்பான ஃபைட்டையும், ரஜினியின் அரிதான செண்டிமெண்ட்டையும் படத்தில் ஒருசேர காண முடிகிறது. காட்சிக்கு காட்சி தமது ஸ்டைலில் கலக்குகிறார் ரஜினி. அந்த திருவிழா நேர்த்திக்கடன் காட்சியில் கலங்கவைக்கிறார். சூப்பர் ஸ்டாருடன் சேர்ந்து லேடி சூப்பர் ஸ்டாரை காணும்போது மாஸாக இருக்கிறது. அதுவும் ரஜினியுடன் மீனா மற்றும் குஷ்பு என 90S ஃபேவ்ரைட் நாயகிகள் இருவரின் காம்போ செம்ம. ரஜினியின் மாமன் மகள்களாக மீனா, குஷ்பு மற்றும் கீர்த்தி சுரேஷின் முறை மாமன்களான சதீஷ், சத்யன் கலகலப்பூட்டுகின்றனர். கதை டேக் ஆஃப் ஆக நேரம் எடுப்பதாக தோன்றுகிறது. கீர்த்தி சுரேஷ் அறிமுகம் ஆன பின், கதைக்குள் விரைந்து செல்லாமல், ரஜினி - நயன்தாரா காதல் படலம் கொஞ்சம் சோர்வு. எனினும் இரண்டாம் பாதியில் கீர்த்தி சுரேஷ், நயன்தாரா போர்ஷன்கள் ரசிக்க வைக்கின்றன. 'பச்சைக்கிளி' சூரியின் காமெடி வசனங்கள் அங்கங்கே சிரிப்பூட்டுகிறது. இதேபோல், படத்தில் யூகிக்கக் கூடிய மெலோடிராமா வசனங்கள். ஜெகபதி பாபு, அபிமன்யு ஆகிய வில்லன்களின் வழக்கமான கேரக்டர் ஸ்கெட்ச் ரசிக்கும்படியாய் இல்லாதது போன்று உணர்வு எழுவதை தவிர்க்க முடியவில்லை. ரஜினிக்கும் பிரகாஷ் ராஜ்க்குமான காட்சிகள் நெகிழ்ச்சியூட்டுகின்றன. அனைத்து ஃபிரேமிலும் அலங்கரிக்கிறது வெற்றி பழனிசாமியின் ஒளிப்பதிவு. குறிப்பாக கொல்கத்தாவில் வரும் காட்சிகள் விஸ்வாசம் படத்தின் மும்பை காட்சிகளுக்கு இணையாக ஒளிர்கின்றன. கலை இயக்குனர் மிலனின் கைவண்ணத்தில் அண்ணாத்த கலர்ஃபுல் செட். முடிந்தவரை கதைநகர்வுக்கு ஏற்ப கத்தரி போட்டிருக்கிறார் எடிட்டர் ரூபன். மனதில் நிற்கும் பாடல்கள், ஆக்‌ஷன் - செண்டிமெண்ட் காட்சிகளின் வலதுகரமாக படத்தை நகர்த்தும் பின்னணி இசை என கலக்கியிருக்கிறார் இசையமைப்பாளர் டி.இமான். மொத்தத்தில், அண்ணன் - தங்கை செண்டிமெண்ட், ஆக்‌ஷன் என ‘அண்ணாத்த’ கமர்ஷியல் ஃபார்முலா படமாக இருப்பினும், படம் முழுக்க ரஜினியை மட்டுமே மையமாகக் கொண்டில்லாமல், ரஜினியுடன் சேர்ந்து தன் பலமான சென்டிமென்ட் பகுதியும் இதர நடிகர்களின் பங்களிப்புடன் நன்றாக ஒர்க் அவுட் ஆக வேண்டும் என திரைக்கதையில் மெனக்கெட்டிருக்கிறார் இயக்குநர் சிவா!", "வெளியிடப்பட்ட தேதி": "2021-11-03", "தீர்ப்பு": "ரஜினி சூர மாஸ்... செண்டிமெண்ட்- ஆக்‌ஷன் என குடும்பத்துடன் காண, அண்ணாத்த  ஃபேமிலி டிராமா", "மதிப்பீடு": "5"}
{ "index" : { "_index" : "director_db", "_type" : "review", "_id" :9 } }
{"இயக்குனர்": "சாய் சேகர்", "திரைப்படம்": "அருவம்", "விமர்சனம்": "டிரிடென்ட் ஆர்ட்ஸ் தயாரிப்பில் சித்தார்த், கேத்ரின் தெரஸா, சதீஷ், கபீர் சிங் உள்ளிட்டோர் நடித்து வெளியாகியிருக்கும் படம் 'அருவம்'. இந்த படத்தை சாய் சேகர் எழுதி இயக்கியுள்ளார். உணவுப் பாதுகாப்புத்துறை அதிகரியான சித்தார்த், தனது நேர்மையான நடவடிக்கைகளால் அவருக்கு ஆபத்து நேர்கிறது. பின்னர் தனது காதலியான கேத்ரீன் தெரஸா உதவியுடன் எப்படி பழிவாங்குகிறார் என்பதே இந்த படத்தின் கதை. வாசனையை வைத்தே பொருட்களை தரத்தை அறியும் நேர்மையான உணவுத்துறை அதிகாரியாக சித்தார்த் தனது நேர்த்தியான நடிப்பால் அந்த வேடத்தை சிறப்பாக கையாண்டிருக்கிறார். சித்தார்த்திற்கு நேர்மாறாக எந்த வாசனையையும் நுகரமுடியாத வித்தியாசமான குறைபாடுடைய பள்ளி ஆசிரியையாக கேத்ரீன் தெரஸா, கதையில் தனக்கிருக்கும் முக்கியத்துவத்தை உணர்ந்து அந்த வேடத்துக்கு நியாயம் செய்திருக்கிறார். சிறிது நேரமே வந்தாலும் தனது ஒன்லைனர்களால் ஆங்காங்கே சிரிக்க வைக்கிறார் சதீஷ். தனது வில்லனத்தனத்தால் மிரட்டுகிறார் கபீர் சிங். மேலும், மதுசூதனன், ஆடுகளம் நரேன், சில்வா மாஸ்டர், மனோபாலா உள்ளிட்டோர் தங்களுக்கு கொடுத்த வேடங்களை நிறைவாக செய்திருக்கிறார்கள். ஹாரர் படத்துக்கு தேவையான மிரட்டலான இசையை வழங்கியிருக்கிறார் இசையமைப்பாளர் எஸ்.எஸ்.தமன். தனது வித்தியாசமான கோணங்களால் தன் பங்கிற்கு திகிலூட்டுகிறார் ஒளிப்பதிவாளர் ஏகாம்பரம். நாம் அன்றாடம் பயன்படுத்தும் உணவுப் பொருட்களில் கலப்படங்கள் பயன்படுத்துவதை கண்டறிந்து சித்தார்த் நடவடிக்கை எடுக்கும் காட்சிகள் நன்றாக இருந்தது. மேலும் கலப்படப் பொருட்களை பயன்படுத்துவதால் ஏற்படும் விளைவுகளை விழிப்புணர்வு ஏற்படுத்தும் விதமாக சிறப்பாக சொல்லப்பட்டிருந்தது. எந்த வாசனையும் நுகரமுடியாத கேத்ரீன் தெரஸாவின் குறைபாட்டை விளக்குவதற்கு முதல் பாதியில் அதிக காட்சிகள் இருக்கிறது. அதனை திரைக்கதையில் பெரிதும் பயன்படுத்திக்கொள்ளவில்லை. படத்தின் கதைக்குள் செல்ல நீண்ட நேரம் எடுத்துக்கொள்ளப்படுகிறது. மேலும் முன்பே யூகிக்கக் கூடிய திரைக்கதையால் படத்தின் சுவாரஸியம் குறைகிறது. உணவுப் பொருட்களின் கலப்படம் பற்றி சொல்லப்பட்டிருந்தும் வெறும் பழிவாங்கும் படமாக இருந்தது சற்று ஏமாற்றமளித்தது.   பிரேக்கிங் சினிமா செய்திகள், திரை விமர்சனம், பாடல் விமர்சனம், ஃபோட்டோ கேலரி, பாக்ஸ் ஆபிஸ் செய்திகள், ஸ்லைடு ஷோ, போன்ற பல்வேறு சுவாரஸியமான தகவல்களை தமிழில் படிக்க இங்கு கிளிக் செய்யவும்", "வெளியிடப்பட்ட தேதி": "2019-10-10", "தீர்ப்பு": "முக்கிய சமூக பிரச்சனைகளை பேசியிருக்கும் இந்த அருவம் படத்தில், திரைக்கதையிலும் சுவாரஸியம் சேர்த்திருக்கலாம்!", "மதிப்பீடு": "Not Rated Yet"}
{ "index" : { "_index" : "director_db", "_type" : "review", "_id" :10 } }
{"இயக்குனர்": "வெற்றிமாறன்", "திரைப்படம்": "அசுரன்", "விமர்சனம்": "வி கிரியேஷன்ஸ் சார்பாக கலைப்புலி எஸ்.தாணு தயாரித்து தனுஷ், மஞ்சு வாரியர், பசுபதி, பிரகாஷ் ராஜ், டீஜே, கென், பாலாஜி சக்திவேல் உள்ளிட்டோர் நடிப்பில் வெளியாகியிருக்கும் படம் அசுரன். வெற்றி மாறன் இந்த படத்துக்கு திரைக்கதை எழுதி இயக்கியுள்ளார். கொலைபழியில் மாட்டிக் கொள்ளும் தன் மகனை எப்படி தனுஷ் அசுரனாக மாறி காப்பாற்றுகிறார் என்பதே படத்தின் கதை. சிவசாமி என்கிற பொறுப்பான குடும்பத் தலைவனாகவும், ஆக்ரோஷமான இளைஞனாக இரண்டு பரிணாமங்களையும் நேர்த்தியாக கையாண்டிருக்கிறார் தனுஷ். அவரது மனைவியாக தன் குழந்தைகள் தான் உலகம் என கிராமத்து அம்மாவை கண் முன் நிறுத்துகிறார் மஞ்சு வாரியர். தனுஷ் கலங்கி நிற்கும் இடங்களில் எல்லாம் தோள் கொடுக்கும் மச்சானாக நம்பிக்கை தருகிறார் பசுபதி. தவறுகளை தட்டிக் கேட்க துடிக்கும் ஆக்ரோஷமான இளைஞனாக டிஜேவும், கோபத்தில் ஒரு கொலை செய்துவிட்டு விளையாட்டுத்தனம் மாறாத இளைஞனாக கென்னும் தங்கள் வேடத்துக்கு நியாயம் செய்திருக்கிறார்கள். வேற்று இன மக்களை தங்களுக்கு அடிமையாக நினைக்கும் ஆதிக்க மனம் கொண்ட கிராமத்து பெரிய மனிதர்களை தங்கள் நடிப்பால் உயிர் கொடுத்திருக்கிறார்கள் ஆடுகளம் நரேனும், இயக்குநர் ஏ.வெங்கடேஷும். தனுஷின் காதலியாக வந்து வசீகரிக்கிறார் அம்மு அபிராமி. மேலும், ஆதிக்க சக்திகளுக்கு துணை போகும் போலீஸாக பாலாஜி சக்திவேல், பவன் உள்ளிட்டோர் சரியான தேர்வு. சிறிது நேரமே வந்தாலும் தாழ்த்தப்பட்ட மக்களின் குரலாக மனதில் பதிகிறார் பிரகாஷ் ராஜ். எழுத்தாளர் பூமணியின் வெக்கை நாவலின் கருவை மட்டும் எடுத்துக்கொண்டு ஆக்சன் காட்சிகளுடன் பரபரப்பான திரைக்கதை அமைத்திருக்கிறார்கள் வெற்றி மாறன் மற்றும் மணி மாறன் கூட்டணி. காடுகள், மலைகள் என மிகவும் தத்ரூபமான கட்சிகளை வழங்கியிருக்கிறார் ஒளிப்பதிவாளர் வேல்ராஜ். பாடல்கள் மற்றும் பின்னணி இசை என இந்த படத்துக்கு பெரும் பலமாக அமைந்திருக்கிறார் இசையமைப்பாளர் ஜி.வி.பிரகாஷ். குறிப்பாக இடைவேளைக்கு முன்பான காட்சியில் அவரது பின்னணி இசைக்கு திரையரங்கமே கரவொலிகளால் அதிர்கிறது. மிகவும் யதார்த்தமாகவும் அதே சினிமா தன்மையில் இருந்து விலகாமலும் சண்டைக்காட்சிகளை வடிவமைத்து சுவாரசியப்படுத்தியிருக்கிறார் பீட்டர் ஹெய்ன். வெறும் பழிவாங்கும் கதையாக இல்லாமல் சமூகத்தில் நிலவிய சாதிய ஏற்றத்தாழ்வுகளையும் அதனால் மக்கள் படும் துன்பங்களையும் தத்ரூபமாக காட்டியிருக்கிறார் இயக்குநர். நியாயமாகவே இருந்தாலும் தன் மகன் செய்யும் குற்றத்தை ஆதரிக்காமல் படிப்பு எவ்வளவு முக்கியம் என்பதை தனுஷ் சொல்லும் காட்சி சிறப்பு. படத்துக்கு தேவையென்றாலும் அதிகப்படியான வன்முறை காட்சிகளை குறைத்திருக்கலாம். தொடக்க காட்சிகளில் மட்டும் நடிகர்கள் பேசும் வட்டார வழக்கு சற்று பொறுந்தாத வண்ணம் இருந்தது. சாதிய ஏற்றத்தாழ்வுகளால் ஒரு சமூகம் எவ்வாறு பாதிக்கப்டுகிறது என்பதை சுவாரஸியமாக சொன்னவிதத்தில் கவனம் ஈர்க்கிறான் இந்த அசுரன்.", "வெளியிடப்பட்ட தேதி": "2019-10-03", "தீர்ப்பு": "சமூகத்தில் நிலவும் சாதிய ஏற்றத்தாழ்வுகளை உணர்வுப்பூர்வமாகவும் சுவாரசியமாகவும் பதிவு செய்த விதத்தில், அசுரன் - தனுஷ் மற்றும் வெற்றி மாறனின் மற்றுமொரு மைல்கல்!", "மதிப்பீடு": "3.75"}
{ "index" : { "_index" : "director_db", "_type" : "review", "_id" :11 } }
{"இயக்குனர்": "பிரியா கிருஷ்ணசாமி", "திரைப்படம்": "பாரம்", "விமர்சனம்": "முதிர் பருவத்தில், தங்கை குடும்பத்தோடு வாழ்ந்து வருகிறார் கருப்பசாமி. எதிர்பாராத ஒரு விபத்து, அவரை படுத்தப்படுக்கையாக்கி மீண்டும் கஞ்சனான தன் மகனிடமே அனுப்பி வைக்கிறது. அங்கு சென்ற சிறிது நாட்களில் கருப்பசாமி இறந்துபோகிறார். ஆனால், அவர் சாவில் இருக்கும் மர்மத்தை விசாரிக்கும்போது பல அதிர்ச்சியான விஷயங்கள் வெளிப்படுகின்றன. தமிழ் சினிமாவின் டெம்ப்லேட்டை சீண்டிப்பார்க்கும் படைப்புகள் அவ்வப்போது தலைகாட்டும் ஆரோக்கியமான போக்கு உருவாகியிருக்கிறது. நிஜவாழ்வின் சம்பவங்களை கேமராவில் பதிவாக்கியது போன்ற யதார்த்தத்தை சாத்தியமாக்கியிருக்கிறது ’பாரம்’. ஒரு வலிமையான கதையை துளி கூட நாடகத்தன்மை சிறிதும் இன்றி கையாண்டிருக்கிறார் இயக்குநர் பிரியா கிருஷ்ணசாமி. பெற்ற மகனுக்கு வீட்டை எழுதி கொடுத்துவிட்டு, சொந்தங்களுக்கு பாரமாகாமல் வாட்ச்மேன் பணியில் ஈடுபடும் கருப்பசாமியாக ராஜு. வாழ்வில் நாம் கடந்துவிடும் எந்த ஒரு முதியவரையும் நினைவூட்டிவிடும் யதார்த்த மனிதராக வருகிறார். அவர் ஒரு காட்சியில் தாங்க முடியாத வலியில் அலறும்போது மனம் பதறுகிறது. சாந்தமே உருவான அவருக்கு நேர் எதிரான மகனாக முத்துக்குமார். ஒரு பெரிய கோபத்தின் முந்தைய கணத்தில் இருப்பவர் போன்ற பாவனையோடு அவர் இயல்பாக பைக்கை முறுக்கினாலே பதைபதைப்பு உண்டாகிறது. கருப்பசாமியை தந்தையாகவே பாவிக்கும் மருமகனாக வரும் சண்முகம் மறக்க முடியாத கதாப்பாத்திரம். ’கதை என்பது வாழ்வின் உருவகம்’ (Story is metaphor for life) என்கிறார் ஹாலிவுட்டின் பல தலைசிறந்த திரைக்கதாசிரியர்களை உருவாக்கிய ராபர்ட் மெக்கி (Robert Mckee). ஒரு கதை அல்லது திரைக்கதை எழுதப்படும் கணத்தில் நாடகத்தனத்தை அடைந்து விடுகிறது; நம் பேச்சு மொழி காகிதத்தில் நேர்த்தியையும் ஒழுங்கையும் நாடுவது போல. நாம் ஒன்றும் திரைப்படங்களில் வருவதுபோல் அன்றாட வாழ்வில் குழறாமல் வசனம் பேசிக்கொண்டில்லை தானே. திரைவசனங்கள் திரும்பக்கூறலை (repetition), இடற்பாடுகளை தவிர்க்கும் போக்கை இயல்பாக கொண்டிருக்கிறது. வழக்கமான சினிமா போக்கு இது தான்; ஹாலிவுட்டும் விதிவிலக்கல்ல. ஆனால், ’பாரம்’ படத்தின் நடிப்பில், ஒளிப்பதிவில், எடிட்டிங்கில் தீர்க்கமான Rawness எனப்படும் வெகு இயல்பானத தன்மை தெரிகிறது. அந்த இயல்புத் தன்மை வெகுஜன பார்வையாளர்களுக்கு சற்று அந்நியமாகத் தெரியலாம். இசை முடிந்தவரை தவிர்க்கப்பட்டு சூழலின் ஓசையும், எதிரெதிர் over the sholder shotகள் தவிர்க்கப்பட்டு, இயல்பான உரையாடல் காட்சியும் நிஜத்துக்கு நெருக்கமாக அமைந்துள்ளது. இரண்டாம் பாதியில் 'தலைக்கூத்தல்' பற்றிய விளக்கக் காட்சிகள் மட்டும் டாக்குமென்ட்ரி பார்க்கும் உணர்வை தருகிறது. எழுத்தாளரும், திரைக்கதாசிரியருமான எஸ்.ராமகிருஷ்ணன் ஒரு மேடையில் ‘எல்லாத்திரைப்படங்களும் இளைஞர்களின் கதைகளையே பேசுகிறது. ஏன் முதியவர்களுக்கு கதை இல்லையா. அவர்கள் கதைகளை யாரும் படமாக்க மாட்டார்களா?’ என்று கேட்டிருந்தார். ’சில்லுக்கருப்பட்டி’, ’பாரம்’ இந்த வழிவழியான போக்கை கட்டுடைத்திருக்கிறது. ’தலைக்கூத்தல்’ நவீன மனங்களில் இந்த அளவு ஆட்கொண்டிருக்கிறது என்று தெரியவில்லை. ஆனால், இதனை ஒரு மனிதமற்ற செயலாக பாராமல் மரபாக கருதுபவர்கள் மீதான சாட்டையடி ‘பாரம்’. இதே வகையில் உடன்கட்டை ஏறல் கூட காதலின் பொருட்டான செயல் என்றே சமகால திரைப்படங்கள் romanticize செய்து வருகின்றன. தீயில் பாய ஓட்டம்பிடிக்கும் பெண்களை அழகுற காட்சிப்படுத்தும் திரைப்படங்கள் யதார்த்தத்தில் ‘ஐயோ நான் குதிக்க மாட்டேன்’ என்று சொல்லும் ஒரு பெண்ணையாவது சித்தரித்ததா தெரியவில்லை. இத்தகையை சூழலுக்கிடையில் வெகுஜனம் ‘அவார்ட் படம்’ என்று மெத்தனமாக புறந்தள்ளும் அழகியலை ஒரு அழுத்தமான கதையோடு கையாண்டதில் ஜெயித்திருக்கிறார் பிரியா கிருஷ்ணசாமி.", "வெளியிடப்பட்ட தேதி": "2020-02-20", "தீர்ப்பு": "அதிகம் பேசப்படாத ஒரு முக்கிய சமூக பிரச்சனையை கையாண்டிருக்கும் பாரம் தமிழ் சினிமாவின் ஒரு முக்கிய பதிவு", "மதிப்பீடு": "3.25"}
{ "index" : { "_index" : "director_db", "_type" : "review", "_id" :12 } }
{"இயக்குனர்": "ஜெகதீசன் சுபு", "திரைப்படம்": "பக்ரித்", "விமர்சனம்": "எம்10 புரொடக்க்ஷன் சார்பாக எம்.எஸ்.முருகராஜ் தயாரிப்பில் விக்ராந்த் ஹீரோவாக நடித்து வெளியாகியிருக்கும் படம் பக்ரீத். என்ன கஷ்டம் நேர்ந்தாலும் தனது நிலத்தில் விவாசயம் மட்டுமே செய்வது பிழைப்பது என்று குறிக்கோளாக இருக்கிறார் விக்ராந்த். விவாசயத்திற்காக கடன் கேட்டு ஒரு இஸ்லாமியர் வீட்டுக்கு செல்கிறார். அங்கே பக்ரீத்திற்காக அழைத்து வரப்படும் குட்டி ஒட்டகம் ஒன்றை பிரியப்பட்டு தனது வீட்டுக்கு அழைத்து வந்து வளர்க்கிறார் விக்ராந்த் . அவரது வீட்டில் உணவு சூழல் உள்ளிட்டவைகள் ஒத்துக்கொள்ளாமல் துன்பப்படுகிறது ஒட்டகம். மருத்துவர் சொல்வதை கேட்டு ஒட்டகத்தை ராஜஸ்தான் அழைத்துச்செல்ல விக்ராந்த் செய்யும் போராட்டங்களும் பிரயத்தனங்களுமே இந்தப்படத்தின் கதை. ஹீரோவாக விதார்த் நடை, உடை என ஒரு அசல் கிராமத்து இளைஞனை கண் முன் நிறுத்துகிறார். மொத்த படத்தையும் தனது யதார்த்த நடிப்பால் தோளில் சுமந்திருக்கிறார். அவருக்கு மனைவியாக வசுந்தரா. முடிந்தவரை தன் வேடத்துக்கு நியாயம் செய்திருக்கிறார். அந்நியப்பொருட்கள் தன் குழந்தைக்கு ஒத்துக்கொள்ளாது என கடலை மிட்டாய் உள்ளிட்ட நம் நாட்டு தின்பண்டங்களை வாங்கித் தருகிறார் விக்ராந்த். தன் ஒட்டகத்துக்கும் தமிழ்நாட்டில் இருக்கும் உணவும் சூழலும் ஒத்துக்கொள்ளாது என்பதை அறிந்து தனது அறியாமையை நினைத்து கலங்கும் இடம் உணர்வுப்பூர்வமாக இருந்தது. ஒரு விவாசய குடும்பத்தின் வாழ்வியலை உண்மைக்கு நெருக்கமாக பதிவு செய்யப்பட்டிருப்பது சிறப்பு. தனது இசையின் மூலம் இரண்டாம் பாதியில் கூடுதல் பரபரப்பு சேர்த்திருக்கிறார் இசயமைப்பாளர் டி.இமான். சித் ஸ்ரீராமின் குரலில் ஆலங் குருவிகளாக பாடல் இனிமை. தமிழகம் வட இந்தியா என மாறுபட்ட நில அமைப்புகளை நேர்த்தியுடன் பதிவு செய்திருக்கிறது ஒளிப்பதிவாளரும் இயக்குநருமான ஜெகதீசன் திபுவின் கேமரா. இரண்டாம் பாதியில் மஹாராஷ்டிரா முதல் ராஜஸ்தான் வரை நடந்தே அழைத்து செல்லும் போது விக்ராந்திற்கு ஏற்படும் பிரச்சனைகளில் உள்ள செயற்கை தன்மையை தவிர்த்திருக்கலாம். இரண்டாம் பாதியில் ஆங்காங்கே காட்சிகளில் உள்ள லாஜிக் குறைபாடுகளை சரிசெய்திருக்கலாம். இருப்பினும் விலங்குகளை நேசிக்கும் ஒரு விவாசயக்குடும்பத்தின் வாழ்வை மிக யதார்த்தமாக பதிவு செய்திருந்த.விதத்தில் கவனம் ஈர்க்கிறது இந்த பக்ரீத்", "வெளியிடப்பட்ட தேதி": "2019-08-29", "தீர்ப்பு": "யதார்த்தமான முதல் பாதி மற்றும் ஒட்டகம் சார்ந்த காட்சிகள் பக்ரீத்தில் அழகு", "மதிப்பீடு": "3.25"}
{ "index" : { "_index" : "director_db", "_type" : "review", "_id" :13 } }
{"இயக்குனர்": "லக்ஷ்மன்", "திரைப்படம்": "பூமி", "விமர்சனம்": "ஜெயம் ரவி நடிப்பில் லக்ஷ்மன் இயக்கியுள்ள திரைப்படம் பூமி. ஹோம் மூவி மேக்கர்ஸ் தயாரிப்பில் நிதி அகர்வால், சரண்யா, ரோனிட் ராய், சதீஷ் உள்ளிட்டோர் நடித்துள்ள இத்திரைப்படம் பொங்கல் வெளியீடாக நேரடியாக டிஸ்னி ஹாட்ஸ்டார் ஓடிடி தளத்தில் வெளியாகியுள்ளது. இமான் இப்படத்திற்கு இசையமைத்துள்ளார். நாசாவில் பணிபுரிந்து மார்ஸ்-ல் விவசாயம் செய்யும் ஆராய்ச்சியில் இருக்கும் ஜெயம் ரவி, தனது சொந்த ஊருக்கு வருகிறார். அங்கு உள்ளூர் விவசாயிகள் படும் தவிப்பையும், அதன் பின்னால் இருக்கும் கார்ப்பரேட் சதியையும் அறிந்து, விவசாயிகளுக்கு ஆதரவாக குரல் கொடுக்கிறார். முடிவில் வில்லன் கூட்டத்திடம் இருந்து விவசாயிகளுக்கும் விவசாயத்திற்கும் நேரும் ஆபத்து என்ன.?? அதை அவர் எப்படி எதிர்கொள்கிறார்.?? என்பதே பூமி படத்தின் மீதி கதை. ஹீரோ பூமி நாதனாக ஜெயம் ரவி, தனது வழக்கமான நடிப்பை நிறைவாக கொடுத்து க்ளாப்ஸ் வாங்குகிறார். விவசாயிகள் துன்பம் கண்டு கலங்கும் போதும், உத்வேகத்துடன் செயல்படும்போதும் துடிப்பான நடிப்பை கொடுத்து பூமிநாதனுக்கு உயிர் கொடுக்கிறார். பாடல் காட்சிகளிலும் புரட்சியாக பேசும் காட்சிகளிலும் இருவேறு முகம் காட்டி ரசிக்க வைக்கிறார். நாயகி நிதி அகர்வாலுக்கு வழக்கமான ஹீரோயின் வேடம். முதல் பாதியில் வந்து போகிறவர் பாடல் காட்சிகளில் மட்டுமே தலைகாட்டுகிறார். அம்மாவாக வரும் சரண்யாவுக்கும் கனமான கதாபாத்திரத்திம் அமையாமல் போயிருக்கிறது. வில்லன் ரோனித் ராயும் வழக்கமாக காட்டப்படும் கார்ப்பரேட் வில்லனாக வசனம் பேசிவிட்டு போகிறார். விவசாயத்தை காக்கும் பொருட்டு பேசுவது என ஆன நிலையில், அதை மேம்போக்காக அனுகாமல் சில ஆராய்ச்சிகளுடன் சொல்ல முயற்சித்திருப்பது சிறப்பு. வசனங்களும் கூட சரியாக ஆராய்ந்து அமைக்கப்பட்டிருப்பது பலம். ஆனால், அதுவே ஆங்காங்கே பிரச்சார நெடியை கொடுப்பது நெருடலாக அமைகிறது. விவசாயம் vs கார்பரேட்கள் என்ற சலித்து துவைக்கப்பட்ட களத்தில் இன்னும் கொஞ்சம் புதுமை காட்ட முயற்சித்திருக்கலாம்.", "வெளியிடப்பட்ட தேதி": "2021-01-14", "தீர்ப்பு": "சொல்லப்பட்ட விதத்தில் தொய்வுகள் இருப்பினும், சொல்லிய கருத்திற்காக நிச்சயம் பூமியை பாராட்டிலாம்.", "மதிப்பீடு": "1.75"}
{ "index" : { "_index" : "director_db", "_type" : "review", "_id" :14 } }
{"இயக்குனர்": "அட்லீ", "திரைப்படம்": "பிகில்", "விமர்சனம்": "-ஏஜிஎஸ் எண்டர்டெயின்மென்ட் தயாரிப்பில் விஜய், நயன்தாரா, கதிர், ஜாக்கி ஷெராஃப், விவேக் , யோகி பாபு உள்ளிட்டோர் நடிப்பில் வெளியாகியிருக்கும் படம் பிகில். அட்லி இந்த படத்தை இயக்கியுள்ளார். பெண்கள் ஃபுட்பால் அணியின் பயிற்சியாளராக கட்டாயத்தின் பேரில் வரும் மைக்கேல் அந்த அணியை எப்படி வெற்றி கொள்ளச் செய்கிறார் என்பதே பிகில் படத்தின் கதை. படத்தின் ஆகப் பெரும் பலம் விஜய். காதல், ஆக்சன், காமெடி, ரொமான்ஸ், சென்டிமென்ட் கூடவே ஃபுட்பால் என எல்லா ஏரியாக்களிலும் பட்டயக்கிளப்புகிறார். இரண்டு வேடங்களையும் வெவ்வேறு மேனரிசங்களால் வித்தியாசப்படுத்தி அசத்தியுள்ளார். ஏஞ்சலாக நயன்தாரா, பெயருக்கேற்றார் போல் தான் தோன்றும் காட்சிகளில் கியூட்டான ரியாக்ஷன்களால் மட்டுமல்லாமல், விஜய்க்கு சரிசமமாக லந்து செய்து வசீகரிக்கிறார். கதிர் தனது இயல்பான நடிப்பால் படத்தின் முக்கிய திருப்பங்களுக்கு பெரிதும் உதவியிருக்கிறார். ஜாக்கி ஷெராஃப் ஸ்டைலிஷ் வில்லனாக ரியாக்ஷன்களால் மிரட்ட, ஆக்சன் காட்சிகளில் இறங்கி அடித்திருக்கிறார் டேனியல் பாலாஜி. விவேக் மற்றும் யோகி பாபு தங்கள் டைமிங் காமெடிகளால் சிரிக்க வைக்கிறார்கள். சாதிக்கத் துடிக்கும் சிங்கப் பெண்களாக இந்துஜா, வர்ஷா பொல்லம்மா, ரெபா மோனிகா ஜான், அமிர்தா உள்ளிட்டோர் ஃபுட் பால் காட்சிகளில் வசீகரிக்கிறார்கள். ஏ.ஆர்.ரஹ்மானின் பாடல்களும் பின்னணி இசையும் படத்துக்கு பெரும் பலம். குறிப்பாக சிங்கப்பெண்ணே பாடலை படத்தோடு பார்க்கும் போது செம. ஃபுட்பால் சம்மந்தமான காட்சிகளில் துல்லியமான ஒளிப்பதிவை வழங்கி மனதில் நிற்கிறார் ஜி.கே.விஷ்ணு. படத்தில் ஆக்சன் காட்சிகள், ஃபுட் பால் சம்மந்தபட்ட காட்சிகள் படமாக்கப்பட்டவிதம் சுவாரஸியத்தை அளித்தது. பெண்களுக்கு நம்பிக்கை தரக்கூடிய காட்சிகளும் வசனங்களும் அவர்கள் முன்னேற்றத்தை ஊக்குவிக்கக் கூடிய வகையில் அமைந்துள்ளது. தமிழ்நாடு ஃபுட்பால் அணிக்காக விளையாடும் பெண்களில் ஒருவருக்குக் கூட, பிரபல ஃபுட் பால் பிளேயராக இருந்த பிகில் பற்றி தெரியாமல் இருப்பது படத்தின்‌ மீதான நம்பகத்தன்மையை குறைக்கிறது. படத்தின் முதல் பாதியில் கதைக்குள் செல்வதற்கு நீண்ட நேரம் எடுத்துக்கொள்ளப்படுகிறது. ஃபுட்பால் சம்பத்தப்பட்ட காட்சிகளை இன்னும் டீட்டெயிலாக படமாக்கியிருக்கலாம். இருப்பினும் ஒரு ஸ்போர்ட்ஸ் டிராமாவாக வசீகரிக்கிறான் இந்த பிகில்", "வெளியிடப்பட்ட தேதி": "2019-10-21", "தீர்ப்பு": "தளபதி விஜய்யின் ஸ்கிரீன் பிரஸென்ஸ், சுவாரசியமான ஃபுட்பால் காட்சிகள் என இந்த பிகிலுக்கு நிச்சயம் ஒரு பிகில் அடிக்கலாம்", "மதிப்பீடு": "3"}
{ "index" : { "_index" : "director_db", "_type" : "review", "_id" :15 } }
{"இயக்குனர்": "ஆர் கண்ணன்", "திரைப்படம்": "பிஸ்கோத்", "விமர்சனம்": "சந்தானத்தின் நடிப்பில் ஆர்.கண்ணன் இயக்கி வெளியாகியுள்ள திரைப்படம் பிஸ்கோத். தாரா அலிஷா, சௌகார் ஜானகி, மொட்ட ராஜேந்திரன், ஆடுகளம் நரேன், லொல்லு சபா மனோகர் உள்ளிட்டோர் முக்கிய கதாபாத்திரங்களில் நடித்துள்ளனர். ரதன் இப்படத்திற்கு இசையமைத்துள்ளார். கொரொனா வைரஸ் காரணத்தால், மூடப்பட்டிருந்த தியேட்டர்கள் இப்போது திறக்கப்பட்டிருக்க, நேரடியாக தியேட்டர்களில் இப்படம் வெளியாகியுள்ளது. சந்தானத்தின் அப்பாவான ஆடுகளம் நரேனும் ஆனந்த்ராஜும் மேஜிக் பிஸ்கட்ஸ் என்ற நிறுவனத்தை தொடங்குகின்றனர். என்றாவது ஒருநாள் தனது மகன் ராஜா (சந்தானம்), இந்த பிஸ்கட் கம்பனியின் ஜெனரல் மேனஜர் ஆகிவிடுவான் என்ற நம்பிக்கையோடு ஆடுகளம் நரேன் இறந்து போக., அவர் எதிர்ப்பார்த்தபடி ராஜா ஜி.எம் ஆனாரா..? அதில் உண்டாகும் பிரச்சனைகளை எப்படி சமாளித்தார்.? என்பதே இப்படத்தின் கதை. ராஜா கதாபாத்திரத்தில் நடித்திருக்கிறார் சந்தானம். அதே நக்கலான பேச்சு, தெறிக்கும் கவுண்டர்கள் என சிறப்பாக செய்திருக்கிறார். ஆர்.கண்ணன் படங்களில் தனது காமெடியால் கலக்கிய சந்தானத்திற்கு, அவருடனான வேவ்லென்த் பக்காவாக செட் ஆகிறது. கூடவே மொட்ட ராஜேந்திரன், லொல்லு சபா மனோகர் என தனது பலமான கூட்டணியுடன் காமெடி வெடி போட்டு தள்ளுகிறார். மூத்த நடிகை சௌகார் ஜானகி வரும் காட்சிகளில் எல்லாம், கதை சொல்லும் பாட்டியாகவே மாறி அசத்துகிறார். அவர் காட்டும் சின்ன சின்ன குழந்தைத்தனமான முகபாவனைகளும் ரசிக்க வைக்கிறது. ஹீரோயினாக தாரா அலிஷா தேவையான இடங்களில் மட்டுமே வந்து போகிறார். மேலும் படத்தின் நகைச்சுவை தூண்களாக மொட்ட ராஜேந்திரன், மனோகர், ஆனந்த்ராஜ் என அனைவரும் முடிந்தளவு காமெடிக்கு கை கொடுக்கின்றனர். ரதன் இசையில் பின்னணி இசையும் பாடல்களும் பெரிய அளவில் மனதில் நிற்காமல் போவது சற்றே வருத்தமளிக்கிறது. கேமரா, எடிட்டிங், ஆர்ட் டைரக்‌ஷன் என மற்ற டெக்‌னிஷியன்களும் கதைக்கு தேவையானவற்றை சரியாக செய்து கொடுத்திருக்கிறார்கள். காமெடி காட்சிகளில் அவ்வப்போது வரும் டயலாக் பன்ச்கள் கைத்தட்டல்களை அள்ளுகிறது. சிறிய கதையை எடுத்து கொண்டு, பாகுபலி முதல் 300 பருத்திவீரர்கள் வரை, ஸ்பூஃப் செய்து காமெடி அட்டகாசம் செய்திருப்பது ரசிக்க வைக்கிறது. படத்தில் இடம்பெற்ற 80-ஸ் பகுதியும் நகைச்சுவைக்கு கேரண்டியாக அமைகிறது. ஆனால், திரைக்கதையில் முன்பே சொல்லப்பட்ட விஷயங்கள், பிறகு காட்சியாக வரும்போது படத்தின் சுவாரஸ்யத்தை குறைத்துவிடுகிறது. மேலும் இதே பாணியில் சந்தானத்தின் படங்களை பார்த்து வருவதால், கொஞ்சம் சலிப்பும் ஏற்படவே செய்கிறது. குறைவான நேர அளவில் படம் இருப்பினும், இரண்டாம் பாதியில் லேசான தொய்வு ஏற்படுவதை தவிர்க்கமுடியவில்லை. காமெடி காட்சிகளுக்கு காட்டிய உழைப்பை கொஞ்சம் திரைக்கதை அமைப்பிலும் காட்டியிருக்கலாம் என்ற எண்ணம் தோன்றுகிறது. தியேட்டர்கள் மீண்டும் திறக்கப்பட்ட சூழலில், கொஞ்சம் ரிலாக்‌ஸாக சிரித்துவிட்டு வர ஆங்காங்கே இடம் கொடுக்கிறது பிஸ்கோத்.", "வெளியிடப்பட்ட தேதி": "2020-11-15", "தீர்ப்பு": "சந்தானத்தின் ட்ரேட்மார்க் காமெடி கவுண்டர்களும் நக்கலும் கலந்து கட்டி உருவாகியுள்ள பிஸ்கோத்துக்கு இன்னும் கொஞ்சம் டேஸ்ட் கூட்டியிருந்தால், நிச்சயம் ஒரு நல்ல காமெடி என்டர்டெயினராக இருந்திருக்கும்.", "மதிப்பீடு": "3"}
{ "index" : { "_index" : "director_db", "_type" : "review", "_id" :16 } }
{"இயக்குனர்": "எம்.எஸ்.ஆனந்தன்", "திரைப்படம்": "மாஸட்ர் மைண்ட்", "விமர்சனம்": "எம்.எஸ்.ஆனந்தன் இயக்கத்தில் விஷால் பிலிம் ஃபேக்டரி தயாரித்து வெளியாகியுள்ள திரைப்படம் சக்ரா. சென்னை சிட்டியில் 49 இடங்களில் திருடு போகிறது. 50வதாக மிலிட்டரியைச் சேர்ந்த விஷால் (சுபாஷ் சந்திரபோஸ்) தான் பெரிதும் மதிக்கும் தனது (மறைந்த) ராணுவ தந்தையின் (நாசர்) அசோக சக்ரா மெடல் திருடு போவதால் போலீசுடன் இணைந்து தேடுதல் வேட்டை நடத்துகிறார். சைபர் நிழலுலகின் பிடரியை விஷால் பிடிக்கப்போகும் போதுதான் அந்த 'மாஸட்ர் மைண்ட்' கதாபாத்திரம்(ரெஜினா கேசண்ட்ரா) இடைவெளியில் ரிவீலாகிறது. விஷால் அவரை எப்படி கண்டுபிடித்து தந்தையின் சக்ரா மெடலை மீட்கிறார் என்பதே மீதிக்கதை. \"சுவிஸ் பேங்க்கில் இந்தியர்களின் கறுப்பு பணம்\", \"டெல்டா விவசாயிகள் தற்கொலை\", \"ஒரு நாளைக்கு 1.5ஜிபி இலவச டேட்டா\", \"டிஜிட்டல் இந்தியா\", \"அஜய் மல்லையா\", \"எத்திக்ஸ் இல்லாத இந்த ஊருக்கு எத்திக்கல் ஹேக்கிங் தேவையில்லை. ஹேக்கிங்கே போதும்\", \"சட்டம் பசிக்கு திருடுறவங்களுக்கு தான்.. பத்தாயிரம் கோடி திருடுறவங்களுக்கு இல்ல\", \"மக்கள் ஆன்லைனை நம்பி வாழ ஆரம்பிச்சுட்டாங்க. கார்ப்பரேட் தனிபர் டேட்டாக்களை வைத்து அவங்கள ஆள ஆரம்பிச்சுட்டாங்க\" என அங்கங்கே அரசியல் வசனங்களை தூவி இருக்கிறார்கள். படத்துக்கு படம் கதையில் வெரைட்டி காட்டும் விஷால் நடிப்பிலும் சற்றே வித்தியாசம் காட்டலாமே என்கிற தாபம் இதில் தீர்ந்தது. வழக்கம் போல் மூச்சிறைக்க கருத்து சொல்லாமல், இப்படத்தில் நறுக்கென்று முடிக்கிறார். உறுதியான உடலுடன் வெள்ளித்திரையில் தோன்றும்போது வெள்ளித்திரையா அல்லது இரும்புத்திரையா? என தோன்றுகிறது. அந்த அளவுக்கு ஃபிட். எனினும் எப்பவாச்சும் மிலிட்டரின்னா ஓகே.. எப்பவுமே மிலிட்டரினா எப்படி சார்? ஷ்ரத்தா ஶ்ரீநாத் எண்டரியே செம்ம. ரெஜினா கெசண்ட்ராவும் பிற்பாதியில் மிரட்டல் நடிப்பில் அசர வைக்கிறார். ஒரு தென்னிந்திய கமர்ஷியல் ஹீரோவின் படத்தில் இத்தனை துணிச்சலான, 'நாயகிக்கான இலக்கணத்தை மீறும்' கதாபாத்திரங்கள் அபூர்வம் தான். குறைவாக தோன்றினாலும் சிருஷ்டி டாங்கேவுக்கு நிறைவான பாத்திரம் இல்லை. ஸ்கோப் குறைவு எனினும் அளவான காமெடியில் லைக்ஸ் அள்ளுகிறார் ரோபோ ஷங்கர். கே.ஆர்.விஜயா, விஜய் பாபு, நீலிமா ராணி, மனோபாலா அனைவரும் கதாபாத்திரங்களுக்கு நியாயம் செய்கின்றனர். என்னதான் மிலிட்டரி ஆக இருந்தாலும் சட்டம்-ஒழுங்கு துறையின் கீழ் வரும் ஒரு ராபரி வழக்கை காவல்துறையின் உதவியுடன் தேடி பிடிப்பதற்கு அவருக்கு இத்தனை சுதந்திரம் தரப்படுமா? வெறும் 2 'பேக்கு' ஆண்களைக் கொண்டு ஒரே நேரத்தில் இத்தனை ராபரி செய்து சிட்டி போலீஸ்க்கு தண்ணி காட்ட முடியுமா? திருட்டு பைக் பற்றி இடைவேளைக்கு பிறகு தான் யோசிக்கிறார்கள். சிறுவயதில் ரெஜினா செய்யும் இரண்டு கொலைகள் பற்றிய கேஸ் என்ன ஆச்சு?.. என நீளுகிறது கேள்விப்பட்டியல். பாலசுப்ரமணியத்தின் ஒளிப்பதிவில் சைபர் உலகத்தை துல்லியமாக காணமுடிகிறது. அதன் தீவிர சற்றும் குறையாமல் நுணுக்கமாக கத்தரி போட்டு கச்சிதமாக காட்சிகளை 2 மணிநேரம்‌ பத்து நிமிடத்துக்கு தொகுத்திருக்கிறார் எடிட்டர் தியாகு. யுவனின் இசையில் ‘அம்மா பாடல்’ உட்பட உணர்வுகளை கடத்தும் பாடல்களும், கதையின் போக்கில் அதிர்வுகளைக் கடத்தும் பின்னணி இசையும் படத்தின் பலம். நாயகி ஷ்ரத்தா மற்றும் ரெஜினா இருவரின் ஸ்கிரீன் ட்ரீட்மெண்டிற்காகவே ஃபைட் மாஸ்டரை பாராட்டியாக வேண்டும். சண்டைக் காட்சிகளை அனல் அரசு, அன்பறிவ் (ஒரு பகுதி) மிரட்டியிருக்கிறார்கள். இரண்டு பிளம்பர்களை கண்டுபிடிக்கும் அந்த படலம் க்ளாப்ஸ் வாங்குகிறது.", "வெளியிடப்பட்ட தேதி": "2021-02-17", "தீர்ப்பு": "சக்ரா விழிப்புணர்வும், விறுவிறுப்பும் கலந்த  ஆக்ஷன் எண்டர்டெயினர்.", "மதிப்பீடு": "5"}
{ "index" : { "_index" : "director_db", "_type" : "review", "_id" :17 } }
{"இயக்குனர்": "சுசீந்திரன்", "திரைப்படம்": "கம்-பேக்", "விமர்சனம்": "இறந்து போன அப்பா கற்றுத்தந்த ஃபுட்பாலின் தடம் பதிக்க ஆசைப்படுகிறான் ஜோன்ஸ். ஆனால் ஒரு நாள் அவன் அப்பாவின் மரணம் ஒரு கொலை என தெரிய வருகிறது. அப்பாவை கொன்ற ரவுடியை பழிவாங்க திட்டமிடும் அவன் இறுதியில் கொலைகாரன் ஆனானா அல்லது ஃபுட்பால் சாம்பியன் ஆனானா என்பதே சாம்பியனின் கதை. வடசென்னையில் வாழும் திறமையான ஃபுட் பால் வீரர்களையும், அவர்கள் எப்படி திசைமாற்றப் படுகிறார்கள் என்பதையும் ஒரு நல்ல படைப்பின் மூலம் தந்திருக்கிறார் சுசீந்திரன். ஜோன்சாக நடிக்கும் விஷ்வாவின் இறுக்கமான உடல்வாகு ஃபுட்பால் பிளேயர் கதாப்பாத்திரத்துக்கு சரியாக பொருந்தி வருகிறது. ஆனால் எப்போதும் ஒரே முகபாவத்துடன் இருப்பதை தவிர்த்திருக்கலாம். நாயகியாக வரும் மிருநாளினிக்கு அவ்வளவாக வேலை இல்லை. தந்தை கதாப்பாத்திரம் மூலம் 'கம்-பேக்' கொடுத்திருக்கும் மனோஜ் பாசமுள்ள அப்பாவாக நம் கண்ணில் நிற்கிறார். அவர் இறக்கும் காட்சி அதிர்ச்சியளிக்கிறது. விஷ்வாவை இன்னொரு அப்பா போலவே பார்த்துக் கொள்ளும் கோச் நரேன் இறுதியில் அவனுக்காக செய்யும் தியாகம் நெகிழ செய்கிறது. வில்லன் அவதாரம் எடுத்திருக்கும் ஸ்டண்ட் சிவா மிரட்டி இருக்கிறார். வட சென்னையில் இருந்து வரும் படித்த இளைஞர்கள் மீது இந்த சமூகம் எவ்வாறு முத்திரை குத்தியிருக்கிறது என்பது படத்தில் சொல்லப் பட்டிருக்கிறது. ஆரோல் கரோலியில் இசை படமெங்கும் காட்சிகளுக்கு வலு சேர்க்கிறது. படத்தின் சிறப்பான சவுண்ட் டிசைனும் பாராட்டிற்குரியது. சுஜித் சாரங்கின் ஒளிப்பதிவில் படமெங்கும் Pull focus. புதிய காட்சிகள் அதிகம் இல்லாவிட்டாலும் கதை எடுத்துக்கொண்ட களத்தில் பிசிறில்லாமல் பயணிப்பதால் சாம்பியன் ஜெய்க்கிறான்.", "வெளியிடப்பட்ட தேதி": "2019-12-15", "தீர்ப்பு": "'சாம்பியன்' ஃபுட் பால் கனவுக்கும் பழிவாங்கும் உணர்வுக்கும் இடையில் அல்லாடும் இளைஞனின் ஆக்‌ஷன், பாலிடிக்ஸ் கலந்த விறுவிறுப்பான சித்தரிப்பு.", "மதிப்பீடு": "2.75"}
{ "index" : { "_index" : "director_db", "_type" : "review", "_id" :18 } }
{"இயக்குனர்": "மணிரத்னம்", "திரைப்படம்": "செக்க சிவந்த வானம்", "விமர்சனம்": "அரவிந்த் சாமி, அருண் விஜய், சிம்பு, விஜய் சேதுபதி, ஜோதிகா, ஐஸ்வர்யா ராஜேஷ், அதிதி ராவ் ஹைதாரி, டயானா எரப்பா, பிரகாஷ்ராஜ் என ஏராளமான நட்சத்திரங்கள் நடிப்பில் இன்று வெளியாகியிருக்கும் செக்க சிவந்த வானம் ரசிகர்களை ரசிக்க வைத்ததா? பார்க்கலாம்.  பெரியவர் என அனைவராலும் அழைக்கப்படும் தாதா சேனாதிபதி (பிரகாஷ் ராஜ்) வரதன்(அரவிந் சாமி), தியாகு(அருண் விஜய்), எத்தி(சிம்பு) என 3 மகன்கள்,மகள், மனைவி என வாழ்ந்து வருகிறார். ஒருகட்டத்தில் பெரியவரைக் கொலை செய்ய முயற்சி நடக்கிறது.  தங்களது சொந்த வாழ்வில் நிகழும் சில எதிர்பாராத சம்பவங்களால், ஒரு கட்டத்தில் சொந்த அண்ணனான வரதனை தியாகுவும்,எத்தியும் எதிரியாக நினைக்கத் தொடங்கி அவரைத் தீர்த்துக்கட்ட கைகோர்த்து களத்தில் இறங்குகின்றனர்.  இந்த போராட்டத்தில் வரதனுக்கு துணையாக, சஸ்பெண்ட் செய்யப்பட்ட போலீஸ் அதிகாரியும்,வரதனின் நண்பனுமான ரசூல் (விஜய் சேதுபதி) இருக்கிறார். சொந்த தம்பிகளே விரோதிகளாக மாறியதால் அவர்களிடமிருந்து தப்பிக்க வரதன் ஓட ஆரம்பிக்கிறார். தியாகுவும், எத்தியும் அவரைத் துரத்த ஆரம்பிக்கின்றனர். இதில் யார் வென்று பெரியவரின் இடத்தைப் பிடிக்கிறார்கள்? அண்ணன்-தம்பிகள் மீண்டும் ஒன்று சேர்ந்தனரா? பெரியவரைக் கொலை செய்ய முயற்சித்தது யார்? என்ற கேள்விகளுக்கான விடையே 'செக்க சிவந்த வானம்'.  வரதனாக நடித்திருக்கும் அரவிந்த் சாமி, தியாகுவாக நடித்திருக்கும் அருண் விஜய், எத்தியாக நடித்திருக்கும் சிம்பு, ரசூலாக நடித்திருக்கும் விஜய் சேதுபதி என நால்வரும் நடிப்பில் ஒருவருக்கு ஒருவர் சளைத்தவர்கள் அல்ல என நிரூபித்திருக்கிறார்கள். எனினும் வசனங்களில் அதிகம் ஸ்கோர் செய்வது விஜய் சேதுபதியும், சிம்புவும் தான். சின்னச்சின்ன வசனங்களில் கிடைக்கும் இடங்களில் எல்லாம் சிக்சர் பறக்க விடுகின்றனர்.  இதேபோல கணவனை எந்த இடத்திலும் விட்டுக் கொடுக்காத மனைவியாக, காதலிகளாக ,கணவனை வெறுக்கும் மனைவியாக ஜோதிகா, ஐஸ்வர்யா ராஜேஷ், அதிதி ராவ், டயானா என நடிகைகளும் தங்களது கதாபாத்திரத்தை செவ்வனே செய்துள்ளனர்.  'நாயகன்', 'தளபதி' வரிசையில் மீண்டும் ஒரு கேங்ஸ்டர் படத்தை மணிரத்னம் தனது பாணியில் இயக்கி , அதில் வெற்றியும் கண்டிருக்கிறார். பாடல்களை காட்சிகளோடு திரையில் காண ரசிகர்கள் 'வெறித்தனமாக' வெயிட் செய்தாலும், கதையோட்டத்தை எந்தவிதத்திலும் தொந்தரவு செய்யாத வகையில் பாடல்களைப் பயன்படுத்தியிருப்பது சிறப்பு.  ஒரு கேங்ஸ்டர் படத்துக்கேற்ற தரமான ஒளிப்பதிவை சந்தோஷ் சிவனின் கேமரா வழங்கியிருக்கிறது. ரஹ்மானின் பின்னணி இசையும், பாடல்களும் படத்திற்கு பெரும்பலம். எந்த இடத்திலும் குறை சொல்ல முடியாத வகையில் காட்சிகளை தொகுத்துக் கொடுத்த விதத்தில் ஸ்ரீகர் பிரசாத் கவர்கிறார்.ஆக்ஷன் காட்சிகளில் திலீப் சுப்பராயனின் உழைப்பு தனித்துத் தெரிகிறது.", "வெளியிடப்பட்ட தேதி": "2018-09-26", "தீர்ப்பு": "மணிரத்னத்தின் பிரத்தியேக ஸ்டைலில், ரசிகர்களுக்கு ஏற்ற 'மாஸ்' காட்சிகளுடன் உருவாகியிருக்கும் இந்த 'செக்க சிவந்த வானத்தை' ரசிக்கலாம்.", "மதிப்பீடு": "3"}
{ "index" : { "_index" : "director_db", "_type" : "review", "_id" :19 } }
{"இயக்குனர்": "ரா.விஜய முருகன்", "திரைப்படம்": "காக்டெய்ல்", "விமர்சனம்": "யோகி பாபு முதன்மை வேடத்தில் நடித்து ஓடிடி தளமான ஜீ5-ல் வெளியாகியிருக்கும் படம் 'காக்டெய்ல்'. பிஜி மீடியா வொர்க்ஸ் நிறுவனம் தயாரிக்க, ரா.விஜய முருகன் இந்த படத்தை இயக்கியுள்ளார். அப்பார்ட்மென்ட் ஒன்றில் யோகி பாபு அண்ட் கோ குடித்து விட்டு மறுநாள் எழுந்து பார்க்கையில் பெண் ஒருவர் இறந்து கிடக்கிறார். இன்னொரு பக்கம் ஐம்பொன் சிலை ஒன்றை கடத்த முயல்கிறார் மைம் கோபி. இரண்டு வழக்கையும் விசாரிப்பது போலீஸான சாயாஜி ஷிண்டே. பெண்ணை கொலை செய்தது யார் ?, மைம் கோபி ஐம்பொன் சிலையை கடத்தினாரா ? என்ற கேள்விகளுக்கு காமெடியாக பதில் சொல்ல முயன்றிருக்கும் படமே காக்டெய்ல். விலங்குகளுக்கும் மனிதர்களுக்கும் ஒரு சேர சலூன் கடை நடத்தி வரும் டானாக யோகி பாபு. அவர்களது நண்பர்களாக KPY பாலா, மிதுன் மகேஷ்வரன், கவின். ஒரு காமெடி படத்துக்கு தேவையான நடிப்பை தொய்வில்லாமல் வழங்கியிருக்கிறார்கள். குறிப்பாக KPY பாலாவின் இன்னெஸன்டான நடவடிக்களை யோகி பாபு கலாய்ப்பது என இருவரும் இணைந்து ஆங்காங்கே சிரிக்க வைக்கின்றனர். மைம் கோபியுடன் வரும் KPY குரேஷியும் ஆங்காங்கே தனது நகைச்சுவைகளால் சுவாரஸியப்படுத்துகிறார். படத்தில் சீரியஸான கேரக்டர்கள் என்றால் விரல் விட்டு எண்ணி விடலாம். அந்த அளவுக்கு படம் முழுக்க பஞ்சமில்லாமல் காமெடி நடிகர்கள் நிறைந்திருக்கிறார்கள். குறைவான லொகேஷன்களை உள்ள படத்தில் முடிந்த அளவுக்கு தனது நேர்த்தியாக காட்சிப்படுத்தியிருக்கிறார் ஆர்.ஜே.ரவீன். இருப்பினும் பயண காட்சிகளின் மேக்கிங்கில் கூடுதல் கவனம் செலுத்தியிருக்கலாம். ஒரு காமெடி படத்துக்கு தேவையான பின்னணி இசையை சரியாக வழங்கியிருக்கிறார் இசையமைப்பாளர் சாய் பாஸ்கர். தலைப்புக்கேற்ப இரண்டு குற்ற சம்பவங்களை ஒற்றை பின்னணியில் இணைத்து காமெடியாக கதை சொல்ல முயற்சித்திருக்கிறார் இயக்குநர் ரா.விஜய முருகன். கதாப்பாத்திரங்களின் அறிமுகம், படத்துக்கு சம்பந்த மில்லாத காட்சிகள் என கதைக்குள் செல்ல நீண்ட நேரம் எடுத்துக்கொள்ளப்படுகிறது. மேலும் படத்தில் காதல் போன்ற காட்சிகள் அவ்வளவு இயல்பாக இல்லாமல் நாடகத்தன்மையாக இருக்கிறது. மேலும் வீட்டில் இறந்த பெண்ணின் உடல் இருக்கும் போது யோகி பாபு காமெடி செய்துகொண்டிருப்பதனால் அவை கதையின் சுவாரஸியத்தை குறைக்கிறது. எல்லா பிரச்சனைகளும் சட்டென சரியாகும் இறுதிக்காட்சிகளும் அவ்வளவு ஏற்றுக்கொள்ளும் படியில்லை. இப்படி குறைகள் ஒரு பக்கம் இருந்தாலும், யோகி பாபு, KPY பாலா, குரேஷியின் காமெடி ஆங்காங்கே ரசிக்க வைக்கின்றன.", "வெளியிடப்பட்ட தேதி": "2020-07-10", "தீர்ப்பு": "யோகி பாபுவின் கலக்கலான காமெடி இருந்தாலும் இந்த காக்டெய்லில் சுவாரஸியம் குறைவு", "மதிப்பீடு": "3"}
{ "index" : { "_index" : "director_db", "_type" : "review", "_id" :20 } }
{"இயக்குனர்": "பிரதீப் ரங்கநாதன்", "திரைப்படம்": "கோமாலி", "விமர்சனம்": "வேல்ஸ் பிலிம் இன்டர்நேஷனல் தயாரிப்பில் ஜெயம் ரவி , காஜல் அகர்வால் நடிப்பில் அறிமுக இயக்குனர் பிரதீப் ரங்கநாதனின் இயக்கத்தில் வெளிவந்திருக்கும் திரைப்படம் கோமாளி. 1990 காலகட்டத்தைச் சேர்ந்த பள்ளி மாணவரான ஜெயம் ரவி, தன்னுடன் படிக்கும் மாணவி சம்யுக்தா ஹெட்ஜ் மீது காதல் வயப்படுகிறார். அதற்கென, தன் அப்பா ‘ஆடுகளம்’ நரேன் பரிசாகக் கொடுத்த பரம்பரை சிலையை சம்யுக்தாவிடம் கொடுத்து தனது காதலைச் சொல்ல செல்கிறார். செல்லும் அதே ஏரியாவில் பெரிய ரவுடி ஆகவேண்டும் என்ற ஆசையில் இருக்கும் கே .எஸ் ரவிக்குமார் காத்திருக்கிறார். அந்த ஊரின் மிகப்பெரிய ரவுடியான பொன்னம்பலத்தை கொன்று கே .எஸ் ரவிக்குமார் தான் அந்த ஊரின் மிகப்பெரிய ரவுடி ஆகவேண்டும் என்பதற்காக, தனது அடியாட்களுடன் ஜெயம் ரவியை நெருங்குகிறார். ஜெயம் ரவி சம்யுக்தாவிடம் சிலையை பரிசாகக் கொடுத்து, தனது காதலைச் சொல்ல முயலும் பொழுது கே . எஸ் . ரவிக்குமார் பொன்னம்பலத்தைக் கொன்றுவிட்டு தப்பிக்க முயலும் பொழுது எதிர்பாராத விதமாக ஜெயம் ரவிக்கு விபத்து ஏற்ப்பட்டு கோமா போகும் நிலை உண்டாகிறது. 20-ஆம் நூற்றாண்டின் கடைசிநாள் அன்று, கோமா நிலைக்குச் சென்ற ஜெயம் ரவி 16 ஆண்டுகளுக்குப் பிறகு, கோமாவில் இருந்து மீண்டும் சுய நினைவுக்குத் திரும்புகிறார். அவரை அத்தனை ஆண்டுகள் வரை, அவரது நண்பர் யோகி யோகிபாபு பார்த்துக்கொள்கிறார். ரவி கோமாவில் இருந்த 16 ஆண்டுகளில் உலகம் பல மாற்றங்களை அடைந்து இருந்தது. அந்த மாற்றங்களுக்கு ஏற்றவாறு ஜெயம் ரவியால் அவ்வளவு எளிதில் தன்னை மாற்றிக் கொள்ள முடிந்ததா? அவர் படும் அவதியையும், அதன்பின் கே .எஸ் . ரவிகுமாரால் அவருக்கு வரும் பிரச்சனைகளையும், அவர் எப்படிச் சமாளித்தார் என்பதைப் பற்றி முழுக்க முழுக்க நகைச்சுவை கலந்து சொல்லியிருக்கும் படம் கோமாளி. ஜெயம் ரவி தனது சிறப்பான நடிப்பை வெளிப்படுத்தி இருக்கிறார். தொடர்ந்து பல படங்களில் ஆக்சன் ஹீரோவாக பார்த்த ஜெயம் ரவியை ஜாலியான அப்பாவித்தனமான நகைச்சுவை கதாப்பாத்திரத்தில் பார்ப்பது நன்றாகவே இருக்கிறது. காஜல் அகர்வால், சம்யுக்தா ஹெட்ஜ் , தத்தம் கதாப்பாத்திரங்களை சிறப்பாகவே செய்திருக்கிறார்கள். யோகிபாபு காமெடியில் கலக்கியிருக்கிறார். நகைச்சுவையையும் தாண்டிய, தனது குணச்சித்திர நடிப்பை வெளிப்படுத்தி இருக்கிறார். படத்தில் நிறைய, சிறு சிறு கதாபாத்திரங்கள் இருந்தாலும் அனைத்து கதாபாத்திரங்களுமே படத்துக்கு பலம் சேர்த்து இருக்கின்றன. ஹிப் ஹாப் தமிழா-வின் இசை படத்துக்கு மிகப்பெரிய பலம் என்றே சொல்லவேண்டும் . குறிப்பாக பின்னணி இசை பல இடங்களில் திரைக்கதைக்கு வலு சேர்க்கிறது. படத்தில் வரும் நண்பா நண்பா பாடலைக் கேட்கும்போது, அது நமக்குள் மனித நேய எண்ணத்தை வரவழைக்கிறது என்றே சொல்ல வேண்டும். ஹிப் ஹாப் ஆதி பாடலாசிரியராகவும் கவருகிறார். அவருடைய வரிகள் ஈர்க்கின்றன. ஒளிப்பதிவாளர் ரிச்சர்ட் எம். நாதன் சிறந்த ஒளிப்பதிவைத் தந்திருக்கிறார். அவரது பிரேம்கள் படத்துக்கு பலம் சேர்த்திருக்கிறது என்றே சொல்ல வேண்டும். குறிப்பாக 2016ல் சென்னையில் வந்த வெள்ளக் காட்சிகளை தத்ரூபமாகப் படம் பிடித்திருக்கிறார். படத்தில் பாடல் காட்சிகள் நன்றாக வடிவமைக்கப்பட்டு இருக்கிறது. ஆர்ட் டிபார்ட்மென்ட் வேலைகள் சிறப்பாக இருக்கிறது. ஆர்ட் டைரக்டர் உமேஷ். ஜே. குமார் இந்த படத்தில் சிறந்த பங்களிப்பை தந்து இருக்கிறார். பிரதீப் ரங்கநாதன் இந்த படத்தில் சிறப்பாக பணியாற்றியிருக்கிறார். அவருக்கு இது முதல் படமாக இருந்தாலும் அனுபவம் வாய்ந்த இயக்குனர் போல் பணியாற்றியிருக்கிறார். அவர் இந்த படத்தில் ஆட்டோ டிரைவர் ஆகப் பேசும் வசனங்கள் நன்றாகவே இருக்கிறது. பிரதீப் ரங்கநாதனுக்கு கோமாளி சிறந்த இயக்குனர் அந்தஸ்தை கண்டிப்பாகப் பெற்றுத்தரும் என்பதில் எந்த சந்தேகமும் இல்லை.", "வெளியிடப்பட்ட தேதி": "2019-08-15", "தீர்ப்பு": "உலகத்தில் எத்தனை மாற்றங்கள் வந்தாலும் மனிதமும் மனித உணர்வுகளும் என்றுமே மாறாது என்பதை நகைச்சுவை கலந்து சொல்லி இருக்கும் படமே கோமாளி.", "மதிப்பீடு": "3"}
{ "index" : { "_index" : "director_db", "_type" : "review", "_id" :21 } }
{"இயக்குனர்": "விஜய் ஆனந்த்", "திரைப்படம்": "டகால்டி", "விமர்சனம்": "சந்தானம், யோகி பாபு, ரித்திகா சென்‌‌ உள்ளிட்டோர் நடிப்பில் வெளியாகியிருக்கும் படம் டகால்டி. ஹோம் மேட் ஃபிலிம்ஸ் , 18 ரீல்ஸ் தயாரித்துள்ள இந்த படத்தை விஜய் ஆனந்த் இயக்கியுள்ளார். மிகப்பெரிய பணக்காரரான தருண் அரோரா, ஹீரோயின் ரித்திகா சென் மீது ஆசைப்பட, அவரை கண்டுபிடித்து அழைத்து வரும் பொறுப்பு எதிர்பாராதவிதமாக சந்தானத்திற்கு வருகிறது. பின்னர் நடக்கும் நிகழ்வுகளே படத்தின் கதை. குரு என்ற வேடத்தில் சந்தானம். மும்பையில் drug மாஃபியா கும்பலின் கையாளாக வருகிறார். வழக்கமான தனது டைமிங் காமெடி, தெனாவட்டான பாடி லாங்குவேஜ் என்பதன் கூடவே இந்த முறை ஆக்சன் மற்றும் ரொமான்ஸிலும் சீரியஸாக முயற்சித்திருக்கிறார். சந்தானத்தின் தோழனாக யோகி பாபு. இருவரின் காம்பினேஷன் காட்சிகளில் ஒருவரையொருவர் கலாய்த்து கொள்ளும் இடங்கள் ஆங்காங்கே சிரிப்பை வரவழைத்தன. குறிப்பாக யோகி பாபு 'என்னால இதுக்கு மேல சீரியஸாக பேச முடியாது' என்று சொல்லும் காட்சியில் தியேட்டரே வெடித்து சிரித்தது. ஹீரோயினாக ரித்திகா சென் லிப் சிங்க் பிரச்சனைகள் இருந்தாலும் விவரம் அறியாத கிராமத்து பெண்ணாக அந்த வேடத்துக்கு சரியாக பொருந்துகிறார். மாஃபியா கும்பலின் தலைவராக ராதாரவி, வில்லனாக தருண் அரோரா, சந்தான பாரதி‌, ரேகா, மனோபாலா உள்ளிட்டோர் தங்களுக்கு கொடுக்கப்பட்ட வேடங்களுக்கு உரிய நியாயங்களை செய்திருக்கின்றனர். குறிப்பாக சில காட்சிகளே வந்தாலும் பிரம்மானந்தம் வரும் காட்சிகளில் தியேட்டரில் சிரிப்பு மழை. காமெடி படத்துக்கு தனது பின்னணி இசையால் கூடுதல் பலம் சேர்த்திருக்கிறார் விஜய்‌ நரேன். படத்தில் ஏகப்பட்ட லொகேஷன்கள், முழுக்க பயணங்கள் என நகரும் கதையில் தனது நேர்த்தியான ஒளிப்பதிவால் கவனம் ஈர்க்கிறார் ஒளிப்பதிவாளர் தீபக்குமார் பதி. படத்தில் கடைசி பதினைந்து நிமிடங்கள் காமெடி சரவெடி‌ எனும் அளவுக்கு செமயாக‌ இருந்தது. படித்த பெண்ணாக காட்டப்படும் ஹீரோயின் தன்னை காப்பாற்றினார் என்ற ஒரே காரணத்துக்காக சந்தானத்துடன் பயணிப்பது நம்பும்படியாக இல்லை. மேலும் ஹீரோயினின் குடும்பத்தார் ஊரில் மிகவும் அந்தஸ்த்து உள்ளவர்களாக காட்டப்படுகிறார்கள். ஆனால் தன் பெண் தொலைந்து போனதும் தேடுவதற்கு பெரிய முயற்சிகள் எடுக்காமல் வருத்தப்படுவதாக மட்டுமே காட்டப்படுவது ஏற்றுக்கொள்ள முடியவில்லை. மேலும் சந்தானத்தின் கதாப்பாத்திரம் டீட்டெயிலாக சொல்லப்படாததால் அவரது திடீர் மனமாற்றத்தை புரிந்து கொள்ள முடியவில்லை.", "வெளியிடப்பட்ட தேதி": "2020-01-30", "தீர்ப்பு": "கடைசி 15 நிமிடங்களை போல செமயான எண்டர்டெயினராக, பட முழுக்க இருந்திருந்தால் இந்த டகால்டி கூடுதல் சுவாரஸியமாக இருந்திருக்கும்.", "மதிப்பீடு": "2.5"}
{ "index" : { "_index" : "director_db", "_type" : "review", "_id" :22 } }
{"இயக்குனர்": "எல்.சி.சந்தானமூர்த்தி", "திரைப்படம்": "டேனி", "விமர்சனம்": "வரலக்ஷ்மி சரத்குமார் நடிப்பில் ஜி5 தளத்தில் வெளியாகியிருக்கும் படம் 'டேனி'. கதை, திரைக்கதை எழுதி சந்தானமூர்த்தி இயக்கியிருக்கும் இந்த படத்தை பிஜி மீடியா வொர்க்ஸ் சார்பாக பி.ஜி.முத்தையா தயாரித்துள்ளார். ஒரு பெண்ணின் உடல் வயல்வெளியில் முற்றிலும் எரிந்து அடையாளம் காணமுடியாத நிலையில் கிடக்கிறது. முதலில் கள்ளக்காதல் விவகாரம் என்று போலீஸாரால் முடிவு செய்யப்படும் வழக்கை கையிலெடுக்கிறார் இன்ஸ்பெக்டர் குந்தவி. அவருக்கு உதவியாக மோப்பநாய் டேனி. இன்ஸ்பெக்டர் குந்தவியும் மோப்பநாய் டேனியும் குற்றவாளியை எப்படி கண்டுபிடிக்கிறார்கள் என்ற கேள்விக்கு விடை சொல்லியிருக்கும் படமே டேனி. குந்தவி என்ற இன்ஸ்பெக்டராக வரலக்ஷ்மி சரத்குமார். விவசாயக் குடும்ப பின்னணியில் தன்னிடம் வரும் சின்ன சின்ன பிரச்சனைகளை வீட்டிலேயே பேசி சமரசம் செய்யும் அவருக்கு இன்ஸ்பெக்டர் உடை மிகச் சரியாக பொறுந்துகிறது. வில்லனாக வினோத் கிஷன் வரலக்ஷ்மியின் தங்கையாக அனிதா சம்பத், வேலராமமூர்த்தி, குட்டிப்புலி சரவண சக்தி, கவின் என பிற நடிகர்களும் முடிந்த வரை தங்கள் கதாப்பாத்திரங்களுக்கு உயிர்கொடுத்திருக்கின்றனர். விவசாயம் பிரதான தொழிலாக உள்ள தஞ்சாவூர் பின்னணியில் கதை நகர்வதால் வயல்வெளிகள் சூழ ரம்மியமாக படமாக்கியிருக்கிறார் ஒளிப்பதிவாளர் ஆனந்தகுமார். முக்கியமான திரில்லர் காட்சிகளில் கூடுதல் பரபரப்பு சேர்த்திருக்கிறது சாய் பாஸ்கரின் பின்னணி இசை. நாம் அதிகம் அறிந்திடாத மோப்பநாய் பற்றியும் காவல்துறையில் அது பயன்படுத்தப்படும் விதம் பற்றியும் விவரமாக சொல்லியிருக்கிறார் இயக்குநர். மிக எளிய கதையுடன் படம் வெறும் 95 நிமிடங்கள் மட்டுமே நகர்கிறது. முதல் 45 நிமிடங்களிலேயே படம் எதை நோக்கி நகர்வது என்று கணிக்க முடிகிறது. அதன் பிறகு படம் சற்று தொய்வை ஏற்படுத்துகிறது. வரலக்ஷ்மியின் கதாப்பாத்திரம் தவிர மற்ற எந்த கதாப்பாத்திரங்களும் வலுவாக அமைக்கப்படவில்லை. குறிப்பாக வில்லனின் கதாப்பாத்திரம் கூட தெளிவில்லாமல் இருக்கிறது. படத்தில் ஆங்காங்கே வரும் காமெடி காட்சிகள் ரசிக்கும் படி இல்லை. மேலும் குற்றவாளி பற்றிய முக்கிய குறிப்புகள் தெரிந்த பிறகும் இறுதியில் தான் அதுகுறித்து விசாரணை செய்வதாக காட்டப்படுவது படத்தின் மீதான நம்பகத்தன்மையை குறைக்கிறது. மேலும் திரைக்கதையில் சுவாரஸியம் குறைவு.", "வெளியிடப்பட்ட தேதி": "2020-08-01", "தீர்ப்பு": "டேனியில் நிறை, குறை இருந்தாலும், வரலக்ஷ்மியின் நல்ல நடிப்பை தாண்டி சுவாரசியம் இல்லாத திரைக்கதையினால், என்கேஜ்மென்ட் மிஸ்ஸிங்", "மதிப்பீடு": "3"}
{ "index" : { "_index" : "director_db", "_type" : "review", "_id" :23 } }
{"இயக்குனர்": "ஏ.ஆர்.முருகதாஸ்", "திரைப்படம்": "ரொமான்ஸே...", "விமர்சனம்": "சூப்பர் ஸ்டார் ரஜினிகாந்த், நயன்தாரா, சுனில் ஷெட்டி உள்ளிட்டோர் நடிப்பில் வெளியாகியிருக்கும் படம் தர்பார். லைக்கா புரொடக்சன்ஸ் தயாரித்துள்ள இந்த படத்தை ஏ.ஆர்.முருகதாஸ் எழுதி, இயக்கியுள்ளார். மும்பையில் நடைபெறும் டிரக் மாஃபியா கும்பலின் குற்றங்களை தடுக்க, டெல்லியில் இருந்து மும்பை கமிஷனராக பணி மாற்றம் செய்யப்படுகிறார் ஆதித்யா அருணாச்சலம். அதன் பிறகு அவர் எடுக்கும் நடவடிக்கைகளும் அதனால் ஏற்படும் விளைவுகளுமே படத்தின் கதை. ஆதித்யா அருணாச்சலம் என்ற போலீஸாக சூப்பர் ஸ்டார் ரஜினிகாந்த். I am a bad Cop என வில்லன்களுக்கு வில்லத்தனத்தின் உச்சத்தனத்தை காட்டியிருக்கிறார். குறிப்பாக சண்டைக்காட்சிகள் , டான்ஸ், காமெடி என ரஜினியின் எனர்ஜி‌ கொல மாஸ். சீரியஸாக நகரும் கதையில் அவ்வப்போது தோன்றி தனது அழகிய நடிப்பால் நயன்தாரா இதமளிக்கிறார். ஆதித்யாவின் மகள் வள்ளியாக நிவேதா தாமஸ். படத்தில் முக்கியமான வேடம். குறிப்பாக சென்டிமென்ட் காட்சிகளில் நல்ல நடிப்பை வழங்கியிருக்கிறார் நிவேதா தாமஸ். ஒரிஜினலாகவே நான் வில்லன்மா என ரஜினி ஒருபக்கம் இறங்கி அடிக்க, அவருக்கு சரி நிகர் வில்லனாக களமிறங்கியிருக்கிறார் சுனில் ஷெட்டி. யோகி பாபு படத்தின் காமெடி அத்தியாயங்களுக்கு பெரிதும் துணை புரிந்திருக்கிறார். குறிப்பாக ரஜினியை கவுண்டர் கொடுத்து கலாய்க்க, அதற்கு ரஜினி, இருடா உன்ன வச்சுக்கிறேன் என காண்டாகும் இடங்களில் தியேட்டரே வெடித்து சிரிக்கின்றன. அனிருத் தனது பின்னணி இசையால் ஒரு மாஸான படத்துக்கு கூடுதல் மாஸ் சேர்த்திருக்கிறார். சந்தோஷ் சிவனின் கேமரா சண்டைக்காட்சிகளில் சிறப்பாக செயல்பட்டிருக்கிறது. 'ரொமான்ஸே...' பாடலில் நிவேதா தாமஸ் தனது அப்பா ரஜினிக்கு நயன்தாராவிடம் ரொமான்டிக்காக பேச சொல்லி கொடுக்க, அங்கு ரஜினி சொதப்பி கியூட்டான ரியாக்சன்கள் கொடுக்கும் இடம் கிளாஸ். மேலும் எதிரிகளுக்கே ஐடியாக கொடுத்து கொஞ்சம் பார்த்து பண்ணுங்க என‌ ரஜினி கலாய்க்கும் முதல் பாதி சுவாரசியமாக இருந்தன. ஆங்காங்கே காட்சிகளில் உள்ள லாஜிக் மீறல்கள் படத்தின்‌ மீதான நம்பகத்தன்மை குறைகிறது. இருப்பினும் ஒரு கம்ப்ளீட்டான சூப்பர் ஸ்டார் படமாக கவனம் ஈர்க்கிறது இந்த தர்பார்.", "வெளியிடப்பட்ட தேதி": "2020-01-07", "தீர்ப்பு": "ஸ்டைலான ஆக்சன் காட்சிகள், சென்டிமென்ட், ரொமான்ஸ் காமெடி என இது சூப்பர்‌ ஸ்டாரின் 'தர்பார்'", "மதிப்பீடு": "2.75"}
{ "index" : { "_index" : "director_db", "_type" : "review", "_id" :24 } }
{"இயக்குனர்": "கிருஷ்ணா மாரிமுத்து", "திரைப்படம்": "தாராள பிரபு", "விமர்சனம்": "ஹரிஷ் கல்யாண், விவேக், தான்யா ஹோப் உள்ளிட்டோர் நடிப்பில் உருவாகியிருக்கும் படம் 'தாராள பிரபு'. கிருஷ்ணா மாரிமுத்து இயக்கியிருக்கும் இந்த படத்தை ஸ்கிரீன் சீன் எண்டர்டெயின்மென்ட் நிறுவனம் தயாரித்துள்ளது. ஃபுட்பால் பிளேயரான ஹரிஷ் கல்யாண் ஸ்போர்ட்ஸ் கோட்டாவில் வேலைக்காக முயற்சித்து கொண்டிருக்கிறார். அப்போது மருத்துவரான விவேக் மூலம் ஸ்பெர்ம் டோனராகும் வாய்ப்பு அவருக்கு கிடைக்கிறது. சூழ்நிலை காரணமாக அந்த வாய்ப்பை ஏற்கும் ஹரிஷிற்கு அதனால் நிகழும் விளைவுகளே படத்தின் கதை. ஃபுட்பால் பிளேயராக ஹரிஷ் கல்யாண் எப்பொழுதும் ஒரு வித எனர்ஜியுடன் இருக்கும் கேரக்டர். அதனை டபுள் எனர்ஜியுடன் சிறப்பாக செய்திருக்கிறார். விவேக் இந்த படத்தின் ஆல் ரவுண்டர் எனலாம். அந்த அளவுக்கு காமெடி, எமோஷன் என காட்சிக்கு காட்சி தனது டயலாக் டெலிவரியால் ஸ்கோர் செய்கிறார். தான்யா ஹோப் தனது வேடத்தின் முக்கியத்துவத்தை உணர்ந்து நன்றாக செய்திருக்கிறார். குறைவான கேரக்டர்களே உள்ள இந்த படத்தில் சச்சு, அனுபமா குமார், ஆர்ஜே ஆனந்தி உள்ளிட்டோர் தங்கள் வேடங்களை சிறப்பாக செய்துள்ளார்கள். ஃபுட் பால், காதல் காட்சிகள் என மெதுவாகவே துவங்குகிறது. வாய்ப்பிருந்தும் காட்சிகளில் துளியும் விரசமில்லாமல் படமாக்கியிருக்கிறார் இயக்குநர். ஆனாலும் இரட்டை அர்த்த வசனங்களின் பயன்பாட்டை தவிர்த்திருக்கலாம். சமீப காலங்களில் பெருகி வரும் குழந்தையின்மை பிரச்சனையை கையாண்டிருக்கிறது இந்த படம். அதன் காரணங்களை விழிப்புணர்வு ஏற்படுத்தும் விதமாக ஆங்காங்கே வசனங்களால் குறிப்பிட்டது சிறப்பு. சில பாடல்கள் படத்துக்கு வேகத்தடையாக இருந்தது. பரத் ஷங்கரின் பின்னணி இசை எமோஷனல் காட்சிகளின் வீரியத்தை பார்வையாளர்களுக்கு அப்படியே நடத்தியிருக்கிறது. தனது நேர்த்தியான ஒளிப்பதிவாளர் கவர்கிறார் செல்வகுமார் எஸ்கே. ஸ்பெர்ம் டொனேஷன் என்ற தமிழுக்கு புதுமையான விஷயத்தை முடிந்தவரை சுவாரஸியமான திருப்பங்களுடன் சொல்லியிருக்கிறார் இயக்குநர். நல்லவரா கெட்டவரா என கணிக்க முடியாத விவேக்கின் பாத்திர படைப்பு படத்தின் பரபரப்புக்கு உதவியிருக்கிறது. இரண்டாம் பாதியில் முக்கிய திருப்பம் எதிர்பார்க்காத ஒன்று. குழந்தையின்மை குறைபாட்டை சுற்றி எவ்வாறு வணிகம் கட்டமைக்கப்பட்டிருக்கிறது என்பதை பதிவு செய்திருக்கிறது இந்த தாராள பிரபு.", "வெளியிடப்பட்ட தேதி": "2020-03-13", "தீர்ப்பு": "ஒரு முக்கியமான சமூக பிரச்சனையை சுவாரசியமான காமெடி காட்சிகளுடன் பதிவு செய்திருக்கிறது இந்த தாராள பிரபு.", "மதிப்பீடு": "2.75"}
{ "index" : { "_index" : "director_db", "_type" : "review", "_id" :25 } }
{"இயக்குனர்": "கார்த்திக் யோகி", "திரைப்படம்": "திக்கிலூனா", "விமர்சனம்": "கார்த்திக் யோகி இயக்கத்தில் சந்தானம் மூன்று வெவ்வேறு காலங்களில் பிரவேசிக்கும் டைம் டிராவல் படம்தான் டிக்கிலோனா. இந்த படத்தை கே.ஜே.ஆர் ஸ்டுடியோஸ், சோல்ஜர் பேக்டரி இணைந்து தயாரித்துள்ளனர். இப்படம் செப் 10-ஆம் தேதி ஜீ-5 ஓடிடி தளத்தில் நேரடியாக வெளியாகி உள்ளது. சந்தானம் டைமுக்குள் டிராவல் ஆனாலும், மொத்தக் கதையும் சந்தானத்தின் டைமிங் கவுண்டர்களுக்குள் டிராவல் ஆகிறது. திருமண நிகழ்வு, குடும்ப உறவுகள், மனைவி மத்தியில் எதார்த்த வாழ்வியல் அனுபவ கவுண்டர்கள் க்ளாப்ஸ் அள்ளுகிறது. இரண்டு ஹீரோயின்களும் வெரைட்டி காட்டி கதைக்கு சப்போர்ட் செய்கின்றனர். ஆனந்த் ராஜ், முனீஷ்காந்த் காம்போ வேற லெவலில் இருந்தாலும் நன்றாக ஸ்கோர் பண்ணக்கூடிய இவர்களுக்கு, ஸ்கோப் இருந்தும் கதாபாத்திரத்தை கச்சிதமாக ஸ்கெட்ச் பண்ணியிருக்கலாமே பாஸ்? வழக்கம் போல் ஷாரா பின்னுகிறார். ஒரு காட்சிக்கு வந்தாலும் தல தோனியை நினைவுபடுத்தி சீரியஸ் மோட்டிவேஷனல் பஞ்ச் அடிக்கும் ஹர்பஜன் சிங் நெஞ்சில் நிற்கிறார். மனநல மருத்துவமனையில் வரும் மொட்டை ராஜேந்திரன் மற்றும் லொள்ளு சபா மாறன் இருவரும் அல்டிமேட். அதிலும் லொள்ளு சபா மாறனின் ‘நீ இன்னும் என்ன பைத்தியக்காரன்னு தான் நெனைச்சுட்டு இருக்கல்ல’ வசனம் அத்தனை முறை வந்தாலும் சிரிக்காமல் இருக்க முடியவில்லை. நிழல்கள் ரவியின் கேஜிஎஃப் பில்டப் பேச்சும் இறுதி ட்விஸ்ட்டும் ஆசம்!! (கேஜிஎஃப் படத்தின் நிஜ கதைசொல்லி கேரக்டருக்கு குரல் கொடுத்தவர்) கடந்த கால சந்தானத்திடம் எதிர்கால சந்தானம் ‘உங்க வீட்ல உனக்கு மரியாதையே சொல்லித் தரலயா?’ என தன்னிடமே பேசும்போது, 2வது நபரிடம் பேசுவது போல் பேசுவது முரண்பாடாக உள்ளது. யோகிபாபு ஏன் எலக்ட்ரிக் ஷாக் அடித்ததும் ஆல்பர்ட் ஐன்ஸ்டீன் ஆகிறார்.? ஐசக் நியூட்டனிடம் போன் பேசுகிறார்.? அவர் சுயநினைவுடன் தான் இருக்கிறாரா? மூத்த சயிண்டிஸ்ட் அருண் அலெக்ஸாண்டருக்கு மட்டும் மறந்து போகிறது. ஆனால் யோகிபாபுவுக்கு மட்டும் எப்படி எல்லாம் நினைவிருக்கிறது? எனும் கேள்வி எழுகிறது. சந்தானத்தை திருமணம் செய்யும் பணக்கார பெண்ணான ஷிரின், ‘யூடியூப்’ பிரஷாந்துடன் அடிக்கும் அந்த மிகையான டிக்டாக் கூத்தெல்லாம் கொஞ்சம் அதீத அலுப்பை தருவதை தவிர்க்க முடிவதில்லை. சந்தானம் - ஷிரின் இடையே உண்டாகும் முரண், சந்தானத்துக்கும் அனகாவுக்கும் இடையில் இருக்கும் அளவுக்கு இன்னும் அழுத்தமாக இருந்திருக்கலாம். அவ்வளவு பகட்டாக திருமணம் செய்யும் சந்தானம் அடுத்த 7 வருடங்களில் ஈபியில் லைன் மேன் ஆகும் அளவுக்கு பொருளாதார சரிவு ஏற்படுவது நம்பும்படியாக இல்லை. ஆர்வியின் ஒளிப்பதிவு கலர்ஃபுல். யுவன் ஷங்கர் ராஜாவின் இசை முழு கதையின் காமெடிகளுக்கு பெரிதாக உதவவில்லை என்றாலும் காதல் போர்ஷன்களில் கனம் கூட்டுகிறது. அதிலும் பிற்பாதியில் யுவன் பாடும் அந்த காதல் ஏக்க பாடல் சர்ப்ரைஸ். காமெடி - சயின்ஸ் ஃபிக்‌ஷன் - ரொமான்ஸ் என 3 ஜானர்களை சரியான கலவையில் சேர்த்துள்ளது ஜோமின் செய்துள்ள எடிட்டிங். பேய் படங்களை சீரியஸாக எடுத்து வந்த இண்டஸ்ட்ரியில் தில்லுக்கு துட்டு பட வரிசைகள் மூலம் தட்டித் தூக்கிய சந்தானத்தின் டீம், அடுத்ததாக திரைத்துறையில் உலாவும் இந்த டைம் மெஷின் கான்செப்டையும் தங்களுக்கே உண்டான கலாய் ஃபார்முலாவில் கையில் எடுத்து கலகலப்பு செய்துள்ளனர். படம் திரையரங்கில் வெளியாகியிருந்தால் லாஜிக், எதார்த்தம் எல்லாத்தையும் மறந்து குடும்பத்துடன் சிரித்திருப்பார்கள்.", "வெளியிடப்பட்ட தேதி": "2021-09-09", "தீர்ப்பு": "சந்தானத்தின்  கலாய்  ஃபார்முலாவில் டிக்கிலோனா - ஒரு கலகலப்பான பொழுதுபோக்கு படம்.", "மதிப்பீடு": "3.75"}
{ "index" : { "_index" : "director_db", "_type" : "review", "_id" :26 } }
{"இயக்குனர்": "நெல்சன் திலீப்குமார்", "திரைப்படம்": "டாக்டர்", "விமர்சனம்": "கே.ஜே.ஆர் ஸ்டூடியோஸ் மற்றும் சிவகார்த்திகேயன் புரொடக்ஷன்ஸின் கூட்டு தயாரிப்பில்,நெல்சன் திலிப்குமார் இயக்கத்தில், சிவகார்த்திகேயன் நடிப்பில் நேரடியாக திரையரங்கில் வெளியாகியுள்ள திரைப்படம் டாக்டர். அப்பாவி சிறுமிகளை கடத்தி விற்கும் ஹியூமன் ட்ராபிக்கிங் நெட்வொர்க் நடத்தி வருபவர் வினய். இந்த நெட்வொர்க்கை பிடிக்க ஒரு டாக்டர் களமிறங்கினால் என்ன நடக்கும் என்பதே கதைக்கரு. 'டாக்டர்' வருணாக சிவகார்த்திகேயன் முற்றிலும் புதியதொரு அவதாரம் எடுத்துள்ளார். அலட்டல் இல்லாத உடல்மொழி, அளவான வசனங்கள் என தனது வழக்கமான பாணியை உடைத்து அதில் வெற்றியும் பெற்றிருக்கிறார் சிவா. பிரியங்கா, அர்ச்சனா, இளவரசு, அருண் அலக்ஸாண்டர் உள்ளிட்டோர் கதைக்கு பலமாக இருப்பதோடு காமெடிக்கும் கை கொடுக்கிறார்கள். வில்லனாக வினய் கச்சிதம். யோகி பாபு, ரெடின் கிங்ஸ்லி, தீபா கூட்டனி காமெடி கலாட்டா நடத்தி க்ளாப்ஸ் அள்ளுகிறார்கள். நீண்ட நாட்களுக்கு பிறகு நம்மை மறந்து சிரிக்க வைப்பதற்கு கேரண்டி கொடுக்கிறார்கள். படம் நெடுக, தன் பின்னணி இசையாலும் பாடல்களாலும் ரசிகர்களுக்கு ஃபுல் ட்ரீட் கொடுத்துள்ளார் அனிருத். கண்களில் ஒற்றிக்கொள்ளும் ஃப்ரேம்களால் காட்சிகளை செதுக்கியுள்ளார் விஜய் கார்த்திக் கண்ணன். முன்பாக 'கோலமாவு கோகிலா'வில் ப்ளாக் காமெடி ஜானரில் சிக்சர் அடித்த நெல்சன் டாக்டரில் அடுத்த சிக்சர் அடித்துள்ளார். சீரியஸான நேரங்களில் அவரின் ஹியூமர் ரசிக்க வைக்கிறது. நிச்சயம் நெல்சனின் திரைமொழி பேசப்படும். லாஜிக்கை கண்டுகொள்ளாமல் பயணிக்கும் திரைக்கதையும் சட்டென முடியும் க்ளைமாக்ஸும் மைனஸ். மக்களின் ரசனைக்கு தேவையான 'ஆபரேஷனை' சிறப்பாக செய்துள்ளார் 'டாக்டர்'.", "வெளியிடப்பட்ட தேதி": "2021-10-09", "தீர்ப்பு": "சிவகார்த்திகேயன் & நெல்சன் கூட்டணியிலான ஆக்ஷன் - காமெடி பொழுதுபோக்கு படம் 'டாக்டர்'.", "மதிப்பீடு": "3"}
{ "index" : { "_index" : "director_db", "_type" : "review", "_id" :27 } }
{"இயக்குனர்": "மோகன் ஜி", "திரைப்படம்": "திரௌபதி", "விமர்சனம்": "ரிஷி ரிச்சர்டு, ஷீலா, கருணாஸ் உள்ளிட்டோர் நடிப்பில் உருவாகியிருக்கும் படம் 'திரௌபதி'. ஜிஎம் ஃபிலிம் கார்பரேஷன் சார்பாக மோகன்.ஜி இந்த படத்தை கதை எழுதி, தயாரித்து, இயக்கியுள்ளார். கொலை வழக்கில் சிறை சென்று ஜாமீனில் வெளியே வரும் ரிஷி அதன் பிறகு தனது மனைவியான திரௌபதியின் லட்சியத்தை நிறைவேற்ற முயற்சி செய்கிறார். எதற்காக ரிஷி சிறை சென்றார், அவரது மனைவியின் லட்சியம் நிறைவேறியதா என்று சொல்லும் படமே திரௌபதி படத்தின் கதை. சிலம்ப ஆசிரியர், சிறை சென்று திரும்பிய பின் வாழ்க்கையை தொலைத்த எளிய மனிதர் என இருபரிமாணங்களில் பிரபாகர் என்ற வேடத்தில் ரிஷி ரிச்சர்டு. அவரது மனைவி திரௌபதி என்ற வீர தமிழச்சியாக ஷீலா. வக்கீலாக கருணாஸ் சிறிய வேடம் என்றாலும் தனது முதிர்ச்சியான நடிப்பால் படத்தின் முக்கிய திருப்பத்திற்கு உதவியிருக்கிறார். ரிஷியின் நண்பராக ஆறு பாலா, சப் ரிஜிஸ்டராக சேசு, ஜீவா ரவி, லேனா உள்ளிட்டோரும் தங்கள் வேடத்துக்கு நியாயம் செய்துள்ளனர். இருப்பினும் முக்கிய காட்சிகளில் நடிகர்கள் இன்னும் கொஞ்சம் சிறப்பாக நடித்திருக்கலாம் என்ற எண்ணம் தோன்றியது. கலப்பு திருமணங்கள் அதன் பின்னணி ஆகியவற்றை படத்தின் களமாக கையாண்டிருக்கிறார் இயக்குநர். அதற்காக ஒரு உண்மைச் சம்பவத்தை அடிப்படையில் இந்த படத்தின் திரைக்கதை அமைத்திருக்கிறார். பொதுவாக சமூகத்தில் சொல்லப்படும் சாதிய ரீதியான குற்றச்சாட்டுக்களை வசனங்கள் மூலமாக வெளியிட்டிருக்கிறார் இயக்குநர். ரிஷி பழிவாங்க எடுக்கும் முயற்சிகளில் லாஜிக் மீறல்களால் அந்த காட்சிகளில் சுவாரஸியம் குறைவு. விசாரணையின் போது ரிஷி சொல்லும் பின்னணியை கேட்டுவிட்டு போலீஸ் அவருக்கு ஆதரவாக பேசுவது போன்ற காட்சிகள் படத்தின் மீதான நம்பகத்தன்மையை குறைக்கிறது. தனது பின்னனி இசையின் மூலம் படத்துக்கு கூடுதல் பரபரப்பு சேர்த்திருக்கிறார் இசையமைப்பாளர் ஜூபின். காட்சி வடிவமைப்பில் சில குறைகள் இருந்தாலும் பெரும்பாலான காட்சிகளை திறம்பட கையாண்டிருக்கிறார் ஒளிப்பதிவாளர் மனோஜ் நாராயண். சாதி மறுப்புத் திருமண நிகழ்வுகளில் சில தவறுகள் இருந்தாலும் பொதுவாக எல்லா சாதி மறுப்புத் திருமணங்களையும் தவறாக சித்தரித்திருப்பது முரணாக பட்டது. கொலைகளை படத்தின் முக்கிய கதாப்பாத்திரங்கள் ஆதரித்து பேசுவது போன்ற காட்சிகள் தவறான முன்னுதாரணமாக வாய்ப்புள்ளது.", "வெளியிடப்பட்ட தேதி": "2020-02-27", "தீர்ப்பு": "சமூக பிரச்சனையை கையாண்டிருக்கும் 'திரௌபதி'யில் போலி மேரேஜ் சர்டிஃபிகேட் பிரச்சனை என்ற புதுமையான களமாக இந்தாலும், லாஜிக் மீறல்களால் சுவாரஸியம் குறைவு", "மதிப்பீடு": "2.75"}
{ "index" : { "_index" : "director_db", "_type" : "review", "_id" :28 } }
{"இயக்குனர்": "சுசீந்திரன்", "திரைப்படம்": "ஈஸ்வரன்", "விமர்சனம்": "சிலம்பரசன் நடிப்பில் உருவாகியுள்ள திரைப்படம் ஈஸ்வரன். சுசீந்திரன் இயக்கியுள்ள இத்திரைப்படத்தில் நிதி அகர்வால், நந்திதா ஸ்வேதா, பாரதிராஜா உள்ளிட்டோர் முக்கிய கதாபாத்திரங்களில் நடித்துள்ளனர். மாதவ் மீடியா தயாரித்துள்ள இத்திரைப்படம் பொங்கல் ரீலீஸாக நேரடியாக தியேட்டரில் இன்று வெளியாகியுள்ளது. பாரதிராஜா வாரிசுகள் எல்லாம் வெளியூர்களில் செட்டில் ஆகி இருக்க, அங்கு இருந்து அவரை பார்த்து கொள்கிறார் சிம்பு. கொரோனா வைரஸ் சூழலால் சொந்தங்கள் அனைவரும் ஒன்று சேர, கூடவே அவர்களை அழிக்க காத்திருந்த பகையும் துளிர் விடுகிறது. குடும்பத்திற்கே அரணாய் இருக்கும் சிம்பு, அழிக்க துடிக்கும் பகையை எப்படி முறியடிக்கிறார்.? ஈஸ்வரனாக அவர்களை எப்படி காக்கிறார்.? எதிரிகளை அழிக்கிறார்.? என்பதே ஈஸ்வரன் படத்தின் மீதிக்கதை. ஈஸ்வரனாக சிம்பு கம்-பேக் கொடுத்து ரசிகர்களுக்கு ஃபுல் ட்ரீட் கொடுக்கிறார். விரல் சொடுக்கி துள்ளல் போடுவதாகட்டும், ஆக்‌ஷன் காட்சிகளில் ஆக்கிரோஷம் காட்டுவதாகட்டும், வின்டேஜ் சிம்புவின் சேட்டைகள் ஈஸ்வரனுக்கு மேலும் பலம் கூட்டுகிறது. நடனத்திலும் எப்போதும் அய்யா கிங்தான் என்பதை மீண்டும் ஒருமுறை ஈஸ்வரனில் நிருபிக்கிறார். நிதி அகர்வால், நந்திதா ஸ்வேதா என இரண்டு கதாநாயகிகள். நந்திதா ஸ்வேதா கொஞ்சம் அடக்கி வாசக்க, நிதி அகர்வால் அழகாக வந்து போகிறார். சிம்புவை சீண்டும் முறை பெண்ணாகவும் ஆங்காங்கே கவர்கிறார் நிதி. பாரதிராஜா அந்த மண்ணுக்கே உரிய இயல்போடு நடித்திருக்கிறார். காமெடி நடிகர் பால சரவணனுக்கு நகைச்சுவையை தாண்டி எமோஷனலாகவும் ஸ்கோர் செய்யும் ரோல்.. அதை நிறைவாக செய்திருக்கிறார். திருவின் கேமராவும் ஆண்டனியின் எடிட்டிங்கும் கதைக்கு தேவையான அளவில் கச்சிதமாக அமைகிறது. இசையமைப்பாளர் தமன் தனது பின்னணி இசையால் ஈஸ்வரனுக்கு கூடுதல் பலம் சேர்க்கிறார். அதே நேரத்தில் பாடல்களிலும் துள்ளல் காட்டி கவர வைக்கிறார். காம்பேக்ட் சைஸ் கதையை எடுத்து கொண்டு அதில் முடிந்தளவு சுவாரஸ்யம் கூட்டி வெற்றி பெறுகிறார் இயக்குநர் சுசீந்திரன். அடுத்தடுத்து நிகழும் சம்பவங்களின் மூலம் கதையை சொல்லிய விதத்தில் ரசிக்க வைக்கிறார். சிம்புவின் ரசிகர்களுக்காக மட்டுமல்லாமல், பொங்கலுக்கு பக்கா கிராமிய குடும்பத்து கதையை கொடுக்க முழுவதுமாக முயற்சித்திருக்கிறார். ஆனால் அதே நேரத்தில் ஈஸ்வரனின் அடிநாதமாக இருந்த முன் பகை ஆழமில்லாமல் காட்சிப்படுத்தப்பட்டிருப்பது படத்தோடு ஒன்றவிடாமல் செய்கிறது. காதல் காட்சிகளும், குடும்பத்து உறவுகளுக்குள் இருக்கும் பிரச்சனைகளும் நேர்த்தியாக சொல்லப்படாமல், மேம்போக்காக கையாளப்பட்டிருப்பதும் படத்திற்கு மைனஸாக அமைகிறது. வில்லன் கதாபாத்திரமும் பவர்ஃபுல்லாக இல்லாமல் இருப்பது தொய்வை ஏற்படுத்தே, அதுவே படத்தின் க்ளைமாக்ஸை வீக் ஆக்குகிறது.", "வெளியிடப்பட்ட தேதி": "2021-01-14", "தீர்ப்பு": "துள்ளலுடன் வின்டேஜ் சிம்பு, ஈஸ்வரனின் ஒரே பலம்!!", "மதிப்பீடு": "3"}
{ "index" : { "_index" : "director_db", "_type" : "review", "_id" :29 } }
{"இயக்குனர்": "கௌதம் வாசுதேவ் மேனன்", "திரைப்படம்": "காக்க காக்க", "விமர்சனம்": "தனுஷ் ஒரு கல்லூரி மாணவர். கல்லூரியில் நடக்கும் ஷூட்டிங்கில் நடிக்கும் மேகா ஆகாஷுக்கும் அவருக்கும் காதல் மலர்கிறது. திருமணம் செய்துகொள்ள வீட்டுக்கு அழைத்து செல்கிறார். ஆனால் மேகாவை நடிக்க வைத்து பணம் பார்க்க நினைக்கும் செந்தில் வீராசாமி அங்கிருந்து அவரை அழைத்து செல்கிறார். வருடங்கள் உருண்டோட, காதலை தூக்கி எறிந்த தனுஷுக்கு மீண்டும் மேகாவிடம் இருந்து ஒரு அழைப்பு வருகிறது. அது எப்படி ஒரு உயிரைக்குடிக்கும் தோட்டா அவரை நோக்கி பாயும் அளவு வாழ்வை புரட்டிப் போடுகிறது என்பதே படத்தின் கதை. \"ஒரு பெரிய ஜோசியர் கிட்ட என் கைய நீட்டி கேட்டேன். நான் 90 வயசு வர வாழ்வன்னு சொன்னான். இப்ப நான் செத்துட்டண்ணா என் பணம் எனக்கு திரும்ப வேணும். இல்ல ஜோசியக்காரன தேடி சாவடிப்பன்\" என்று ஆரம்பக் காட்சியிலேயே துப்பாக்கி முனையில் தொடங்கும் வாய்ஸ் ஓவர் படம் முழுக்க விரவிக்கிடக்கிறது. காட்சி வழி கதை சொல்லலை மட்டுமே விரும்பும் புதிய அலை இயக்குனர்கள் மத்தியில் கவுதம் மேனன் Voice Over Narrativeவை க்ரிஸ்பாக கையாண்டிருக்கிறார். 1950ல் வெளியாகி உலக புகழ் பெற்ற பில்லி வில்டரில் Sunset Boulevard படத்தின் ஓப்பனிங் சீனின் தாக்கம் 'காக்க காக்க'விற்கு பிறகு மீண்டும் கவுதம் மேனனிடம் தலை காட்டுகிறது. தனுஷ் எந்த கதாப்பாத்திரத்துக்கு தான் பொருந்த மாட்டார் என தெரியவில்லை. கவுதம் மேனனின் 'மாடர்ன் சிட்டி தேவதைகள்' பட்டியலில் புதிதாக இணைகிறார் மேகா ஆகாஷ். 'எனை நோக்கி பாயும் தோட்டா' அவருக்கு முதல் படமாக ரிலீசாகி இருந்தால், முதல் படம் என்று யாரும் நம்பி இருக்க மாட்டார்கள். 'PhD பண்ணு என் மேல' என்று சொல்லும்போது மேகாவை ரசிப்பதா, கவுதமின் வசனத்தை ரசிப்பதா என்று தெரியவில்லை. தனுஷுக்கு அண்ணனாக வரும் சசிகுமாருக்கு வழக்கத்துக்கு மாறான கச்சிதமான கதாப்பாத்திரம். வில்லனாக வரும் செந்தில் வீராசாமி மிரட்டல். தர்புகா சிவாவின் இசையில் படம் முழுக்க இனிமையாக இழைந்தோடுகிறது. அனைவரும் எதிர்பார்த்த மறுவார்த்தை பேசாதே காதுக்கு இனிமை என்றாலும் படத்தில் வரும் இடம் இழுவையாக உணர வைக்கிறது. ஒளிப்பதிவாளர்கள் மனோஜ் பரமஹம்சா மற்றும் ஜோமோன் டி ஜான் மும்பையின் இருளையும், பொள்ளாச்சியின் ரம்மியத்தையும் அற்புதமாக காட்சிப்படுத்தி இருக்கிறார்கள். குறிப்பாக தனுஷின் மனநிலையை பிரதிபலிக்க நிறங்களை கையாண்ட விதம் சூப்பர். எடிட்டர்பிரவீண் ஆண்டணி கதையை குறுக்க மறுக்க வெட்டி சிறப்பான திரைக்கதையாக்க துணை செய்திருக்கிறார். காதலித்த பெண்ணுக்கு பின்னால் வரும் ரவுடி வம்பு வழக்கமான கதை என்றாலும் அதற்கு கவுதம் மேனனின் ரெசிப்பி வேறு.", "வெளியிடப்பட்ட தேதி": "2019-11-27", "தீர்ப்பு": "எனை நோக்கி பாயும் தோட்டா ஆக்‌ஷன், காதல் கலந்த ஒரு எங்கேஜிங் ட்ராமா. நடிப்பு, இசை, வாய்ஸ்-ஓவர், என கவுதம் வாசுதேவ் மேனனின் சிக்னேச்சர் தோட்டா.", "மதிப்பீடு": "2.75"}
{ "index" : { "_index" : "director_db", "_type" : "review", "_id" :30 } }
{"இயக்குனர்": "ஜெகன் ராஜசேகர்", "திரைப்படம்": "காட் ஃபாதர்", "விமர்சனம்": "நட்டி நடராஜன், லால், அனன்யா, அஸ்வந்த் உள்ளிட்டோர் நடிப்பில் வெளியாகியிருக்கும் படம் காட் ஃபாதர். ஜிஎஸ் ஆர்ட்ஸ் மற்றும் ஃபர்ஸ்ட் கிளாப் நிறுவனங்கள் தயாரித்துள்ள இந்த படத்தை ஜெகன் ராஜசேகர் இயக்கியுள்ளார். கொடூரமான தாதாவான லாலின் மகனுக்கு இதய மாற்று அறுவை சிகிச்சைக்கு அரிய வகை இரத்தம் கொண்டுள்ள சிறுவனின் இதயம் தேவைப்படுகிறது. நட்டியின் மகனின் இதயம் பொருந்தும் என்பதை தெரிந்து லால் அவரை கொலை செய்ய தேடுகிறார். லாலிடம் இருந்து தன் மகனை காப்பாற்ற, நட்டி எடுக்கும் முயற்சியே 'காட் ஃபாதர்' படத்தின் கதை. பைப் லைன் துறையில் பணியாற்றும் பொறியாளராக நட்டி, தன் மகன் எதிரியிடம் மாட்டிவிடக் கூடாது என அவர் காட்டியிருக்கும் டென்ஷன் தான் படத்தின் விறுவிறுப்புக்கு பெரிதும் உதவியிருக்கிறது. ஒட்டு மொத்த படத்தையும் தன் தோளில் சுமந்திருக்கிறார் நட்டி. பயம் ஒரு பக்கம் இருந்தாலும் தன் மகனை காப்பாற்ற வேண்டிய பதட்டத்துடன் அவர் எடுக்கும் பிரயத்தனங்கள் என தேர்ந்த நடிப்பை வெளிப்படுத்தியிருக்கிறார். கொடூரமான தாதாவாக லால், நடிப்பதற்கான வாய்ப்பு ஒரு சில இடங்களே இருந்தாலும், மகனை காப்பாற்ற எந்த எல்லைக்கும் செல்லக் கூடிய தந்தையாக இரண்டு பரிணாமங்களையும் சிறப்பாக வெளிப்படுத்தியிருக்கிறார். சராசரியான குடும்பத் தலைவியாக அனன்யா தனக்கு கொடுக்கப்பட்ட கதாப்பாத்திரத்தை சரியாக செய்திருக்கிறார். தன்னை சுற்றி நிகழும் கதையை உணர்ந்து கொண்டு துறுதுறு சிறுவன் வேடத்துக்கு சரியாக பொருந்துகிறார் அஸ்வந்த். லால் உட்பட கதாப்பாத்திரங்களின் பின்னணியை சற்று அழுத்தமாக வடிவமைத்திருக்கலாம். ஒரே அப்பார்ட்மென்ட்டில் ஓர் இரவில் நடைபெறும் கதை. பார்வையாளர்களுக்கு சலிப்பை ஏற்படுத்தாத வண்ணம் வித்தியாசமான கோணங்களால் சுவாரஸியப்படுத்தியிருக்கிறார் ஒளிப்பதிவாளர் சண்முக சுந்தரம். நவீன் ரவிந்திரனின் பின்னணி இசையின் மூலம் திரில்லர் படத்தில் காட்சிகள் தொய்வடையாமல் பார்த்துக்கொண்டுள்ளார். கிளைமேக்ஸில் வரும் திடீர் திருப்பங்கள் நன்றாக இருந்தாலும், முன்பே கணிக்கக் கூடிய வகையில் இருந்தது. முதல் பாதியில் லால், அஸ்வத்தை தேடி அப்பார்ட்மென்ட் வரும் வரையில் இருக்கும் காட்சிகள் மெதுவாகவே நகர்கிறது. அந்த காட்சிகள் பெரிய அழுத்தமாகவும் இல்லை. அதன் பிறகே படம் சூடுபிடிக்கிறது. ஒரே அப்பார்ட்மென்ட்டில், ஒரே இரவில் இரண்டு அப்பாக்கள் தங்கள் மகனின் உயிரை காப்பாற்ற எடுக்கும் முயற்சிகள் என விறுவிறுப்பான திரைக்கதை அமைத்திருக்கிறார் இயக்குநர் ஜெகன் ராஜேசகர். அதனை முடிந்த வரை சிறப்பாக காட்சிப்படுத்தி பார்வையாளர்களுக்கும் அந்த பதட்டத்தை கடத்தியிருக்கிறார்.", "வெளியிடப்பட்ட தேதி": "2020-02-20", "தீர்ப்பு": "நட்டி - லால் இருவரும் தங்கள் மகன்களுக்காக நடத்தும் பாசப் போராட்டமாக , இந்த 'காட் ஃபாதர்' ஒரு வாட்சபிள் திரில்லர்", "மதிப்பீடு": "3.5"}
{ "index" : { "_index" : "director_db", "_type" : "review", "_id" :31 } }
{"இயக்குனர்": "ராஜு முருகன்", "திரைப்படம்": "ஜிப்சி", "விமர்சனம்": "குக்கூ, ஜோக்கர் ஆகிய படங்களை இயக்கிய ராஜு முருகன் இயக்கியிருக்கும் படம் ‘ஜிப்ஸி’.ஒலிம்பியா மூவிஸ் சார்பில் S.அம்பேத் குமார் தயாரிப்பில் வெளியாகியுள்ள இப்படத்தில் ஜீவா, நடாஷா சிங், லால் ஜோஸ், சன்னி வெய்ன், சுசிலா ராமன் உள்ளிட்ட பலர் நடித்துள்ளனர். இசை சந்தோஷ் நாராயணன், ஒளிப்பதிவு SK. செல்வகுமார், படத்தொகுப்பு ரேமெண்ட் டெரிக் க்ராஸ்டா. காதலைப் பின்புலமாக வைத்து சமூகச் சிந்தனையுடன் உரத்த குரலில் அரசியல் பேசுகிறது ஜிப்ஸி. குழந்தையாக இருக்கும் போதே பெற்றோரை இழந்துவிட்ட ஜிப்ஸியை (ஜீவா) நாடோடியான வழிப்போக்கரான சீனியர் என்பவர் வளர்த்தெடுக்கிறார். அவனுக்கு தன்னுடைய இசையையும், ஞானத்தையும் ஊட்டி வளர்த்து ஆளாக்குகிறார். ஒரு கட்டத்தில் அவர் இறந்துவிட, ஜிப்ஸி தனியனாகிறான். ஆனாலும் தொடர்ந்து பயணத்தையே வாழ்க்கையாக மாற்றி கொண்டாடி மகிழ்கிறான். அப்படி ஒரு பயண இளைப்பாறலில் சந்திக்கும் வஹிதா (நடாஷா சிங்) மீது காதல் வயப்பட, அங்கிருந்து அவனது வாழ்க்கைப் பாதை மாறுகிறது. அதீதக் கட்டுப்பாடுகளை உடைய இஸ்லாமியக் குடும்பத்தைச் சேர்ந்தப் பெண்ணான வஹிதாவுக்கு, எப்போதும் சுதந்திரமாகச் சுற்றித் திரியும் ஜிப்ஸியின் மீதும் அவனது வாழ்க்கைமுறை மீதும் ஆச்சரியமும் ஈர்ப்பும் ஏற்படுகிறது. காதலர்கள் ஒன்று சேர்ந்தாலும் அவர்களைச் சுற்றி நிறைய பிரச்னைகள் உருவாக, அதன் பின் நேரும் சம்பவங்களைத் தொடர்ந்து இந்த ஜோடியின் வாழ்க்கை எப்படி திசை மாறுகிறது என்பதை அரசியல் பின்புலத்துடன் கூறியிருக்கிறார் இயக்குநர். காதலில் தொடங்கிய ஒரு இளைஞனின் வாழ்க்கை, சமூக அக்கறை சார்ந்து எப்படி மாறுகிறது, எந்தப் புள்ளியிலிருந்து ஒரு மனிதன் சுயநலச் சேற்றுக்குள்ளிருந்து சற்றுவிலகி சமூகம் சார்ந்தும் சிந்திக்க தொடங்குகிறான் என்பதை இப்படத்தின் மூலம் நெற்றிப் பொட்டில் அடித்தாற் போல கூறியுள்ளார் இயக்குநர். சிறுபான்மையினரான இஸ்லாமியர்களை, தீவிரவாதிகள் வேட்டையாடி படுகொலை செய்த, நாட்டின் கறையாகக் கருதப்படும் இனப் படுகொலையை மையமாக வைத்து இக்கதை எடுக்கப்பட்டுள்ளது. பல காட்சிகள் பார்வையாளர்களை உறைய வைக்கிறது. ஆனால் பிரச்னையின் வேரிலிருந்து தொடங்காமல், ஒரு புள்ளியிலிருந்து தொடங்குதால், முழுமையான புரிதலை உருவாக்க தவறிவிட்டது எனலாம். நிச்சயம் மதத்தின் பெயரால் நிகழ்த்தப்படும் படுகொலைகளை ஒருபோதும் நியாயப்படுத்தவே முடியாது. ஒரு கொலைக்கு இன்னொரு கொலையும் தீர்வாகாது. அரசியல் பேசும் படங்கள் கத்தியில் நடப்பது போன்றுதான். இப்படம் கத்தியில் வெட்டு வாங்கியிருப்பது கண்கூடு. உருவாக்கப்பட்ட மதக் கலவரத்தால் அப்பகுதியில் வாழும் முஸ்லிம்கள் கொல்லப்பட்டும் வாழ்விடத்தை விட்டு துரத்தப்படும் காட்சிகள் மனதைக் கலங்கடிப்பவை. அதே வேளையில் அடிப்படைவாதத்தை ஒரு கதாபாத்திரம் மூலம் கேள்விக்குட்படுத்தி இருப்பதும் துணிச்சலான முயற்சி. இஸ்லாமியப் பெண்களுக்கு குடும்பத்திலும் சரி சமூகத்திலும் சரி பேச்சற்றவர்களாகத் தான் இன்றளவும் உள்ளார்கள். ஒடுக்கப்பட்டவர்கள் யாராக இருந்தாலும் சரி அவர்கள் ஏங்குவது கட்டுப்பாடற்ற சுதந்திரத்துக்குத்தான். வஹிதா தன் குடும்பத்திலிருந்து அதற்காகத்தான் விலகியோடுகிறாள். ஆனால் அவளுக்கு சமூகம் தந்த தண்டனை பித்து நிலை. சுற்றி நடக்கும் சம்பவங்களால் பாதிக்கப்படும் யாரொருவருக்கும் வஹிதாவின் நிலைதான் ஏற்படும். இனத்தின் பெயராலும், மதத்தின் பெயராலும் நிகழ்த்தப்படும் அரசியல் படுகொலைகள் நிகழ்ந்த வண்ணம் தான் இருக்கும். ஆனால் பகடைக்காய்களாக மாறுவதும், பலியாடுகளாக வீழ்வதும் ஓட்டு எந்திரங்களான பொதுமக்கள்தான் என்பதை இப்படம் மெய்ப்பிக்கிறது. இறையாண்மை பேசும் ஒரு நாட்டில் நிகழ்த்தப்படும் இனப்படுகொலைகள் அனேகம். கருத்து சுதந்திரம் கூட இல்லாத ஒரு தேசத்தில் யாரும் பேசத் துணியாத விஷயங்களைப் பேசும் ஒருவனுக்கு கிடைக்கும் பரிசு சிறை தண்டனையும், அடி உதைகளும்தான். இதுபோன்ற பல உள் அடுக்குகளை இக்கதை கொண்டிருந்தாலும், கதையோட்டத்தில் ஆழமாகப் பதிவு செய்யவில்லை. இந்தியாவின் பல பகுதிகளையும், மதக் கலவரங்களையும், படத்தின் முக்கியக்காட்சியான கைக்கூப்புதலும், வாளேந்துதலையும் வெகு துல்லியமாக ஜீவனுடன் பதிவு செய்துள்ளார் செல்வகுமார். குறிப்பாக படத்தின் ஆரம்பத்தில் காதல் காட்சிகளிலில் கவிதை பேசிய கேமரா, பின்னர் வேகமெடுத்து சமூக அவலங்களைப் படம் பிடிப்பதில் சூறாவளியாகிறது. ஹாட்ஸ் ஆஃப் டு செல்வகுமார். பாடல்களிலும் பின்னணி இசையிலும் பின்னியெடுக்கிறார் சந்தோஷ் நாராயணன். ஆனால் க்ளைமேக்ஸ் பாடலில் போதிய அளவு கவனம் செலுத்தவில்லையோ என்று தோன்றுகிறது. போலவே இறுதிக் காட்சிகளில் படத்தொகுப்பு இன்னும் சிறப்பாக இருந்திருக்கலாம். இப்படத்தின் மிகப் பெரிய ப்ளஸ் ஜீவா. சாக்லெட் பாயாக நாம் பார்த்திருக்கும் ஜீவா, உறுதியான உடல்வாகுடன் கூடிய நாடோடியாகவும் மாறிவிட அவரது நடை உடை, பாடி லாங்குவேஜ், என அனைத்தும் மெருகேறியுள்ளார். துணையைப் பிரிந்து தேடும் காட்சிகளிலும், தோழர்களுடன் தங்கியிருக்கும் போது உயிரைவிட அதிகமாக நேசிக்கும் இசையைக் கூட மறந்து பிரிவுத் துயரில் தவிப்பதிலும் அடுத்த ரவுண்டுக்கு ரெடியாகி விட்டார் என்பதை சொல்லாமல் சொல்லிவிட்டார். நடாஷாவின் அமைதியான நடிப்பும், கண்களால் காதலைக் கடத்தும் தருணங்களும் படத்தின் முதற்பாதியை ரசிக்க வைத்தன. சகாவாக நடித்த சன்னி வெய்ன் மற்றும் கதாநாயகியின் அப்பாவாக நடித்த மலையாள நடிகரும் இயக்குநருமான லால் ஜோஸ், சேவாக நடித்த குதிரை என அனைவரின் பங்களிப்பும் ஜிப்ஸிக்கு பலம் சேர்த்துள்ளன. திரைக்கதையில் ஆங்காங்கே சில தொய்வுகளும், தேய்வழக்கமான காட்சிகளும், கதைப்போக்கை மாற்றி சொல்ல வந்த மையக் கருத்தை திசை மாறச் செய்துவிட்டது. ஒரு பயணியின் வாழ்க்கையில் மலர்ந்த காதலும், அது சார்ந்து நடக்கும் சமூக போராட்டங்களையும் காட்சிப்படுத்தியிருந்தாலும், இந்தப் படம் கருத்தியல்ரீதியாக மேலும் ஆழமாகப் பதிவு செய்யப்பட்டிருக்கலாம். என்றாலும், துணிச்சலாகத் திரையில் ஒடுக்கப்பட்ட குரல்களை அடையாளம் காட்டியதற்கு இப்படத்தைப் பாராட்டலாம்.", "வெளியிடப்பட்ட தேதி": "2020-03-06", "தீர்ப்பு": "ஸ்டிராங் சோஷியல் மெசேஜுடன் சிறப்பான நடிப்பு, ரம்மியமான இசை என இந்த ஜிப்ஸி ஒரு இனிய பயணம்", "மதிப்பீடு": "3.75"}
{ "index" : { "_index" : "director_db", "_type" : "review", "_id" :32 } }
{"இயக்குனர்": "பி எஸ் மித்ரன்", "திரைப்படம்": "ஐடியாக்களை கொல்லும்", "விமர்சனம்": "போலி டிகிரி சான்றிதழ் தயாரிக்கும் தொழில் செய்யும் சிவகார்த்திகேயன் மாணவி ஒருவருக்கு நேர்மையாக காலேஜ் சீட் வாங்க முயற்ச்சிக்கிறார். அப்போது எதிர்கொள்ளும் மாணவர்களின் 'ஐடியாக்களை கொல்லும்' வில்லனை அழிக்க எடுக்கும் அவதாரம் தான் 'ஹீரோ'. சிவகார்த்திகேயன் தன் வழக்கமான துறுதுறுப்போடு அற்புதமாக நடித்திருக்கிறார். அவர் அடிக்கும் ஜோக்குக்கு 'சிரிப்பு வரல' என்று கலாய்ப்பவரிடம் 'அதான் நாங்களே சிரிச்சுக்குறம்' என்று சொல்லும் இடம் தியேட்டரில் ஆரவாரம். நாயகியாக வரும் கல்யாணி பிரியதர்ஷனுக்கு முக்கியத்துவம் இல்லை என்றாலும் தன் பங்கை சிறப்பாக செய்திருக்கிறார். படத்தில் மதி கேரக்டரில் வரும் இவானா மனதில் நிலைக்கிறார். Batmanக்கு Alfred Pennyworth போல சிவகார்த்திகேயனுக்கு அர்ஜுன். நடித்திருக்கும் கதாப்பாத்திரத்தில் கச்சிதம். 'ஜெண்டில்மேன்' ரெஃபரன்ஸ் காட்சிக்கு க்ளாப்ஸ். ஆக்‌ஷனில்... கேட்கவா வேண்டும்? வில்லனாக வரும் அபய் தியோல் கொஞ்சம் அதிகமாகவே Self Intro தருகிறார். பெரிய பெரிய திட்டங்களுக்கு மூளையாக இருக்கும் வில்லன்கள் ஏன் தங்கள் Master Planஐ ஹீரோவிடம் உளறுகிறார்களோ தெரியவில்லை. அபய் ஒன்றும் இதற்கு விதிவிலக்கல்ல. மாணவர்களின் திறமையை மார்க்கை வைத்து எடைபோடும் சிஸ்டத்தை நறுக்கென கேள்வி கேட்கிறார் பி.எஸ். மித்ரன். மாணவர் தற்கொலை எண்ணிக்கை அதிகம் கொண்ட நம் நாட்டில் அதன் அடிவேர்களை ஆராய்ந்ததில் மெனக்கெடல் தெரிகிறது. சொல்ல வந்த கருத்து முதன்மை பெறுவதால் சூப்பர் ஹீரோ சாகசங்கள் அதிகமாக காட்டப்படவில்லை. மாணவர்கள் கண்டுபிடிக்கும் சூப்பர்ஹீரோ கேட்ஜட்கள் கவனம் ஈர்க்கின்றன. யுவன் ஷங்கர் ராஜாவின் பின்னணி இசை ஆக்‌ஷன் காட்சிகளுக்கு கூடுதல் அனல் சேர்த்திருக்கிறது. ஜார்ஜ் வில்லிதம்ஸின் ஒளிப்பதிவில் ஹாலிவுட் தரம். காலத்தின் யதார்த்தத்தை, ஒரு சூப்பர் ஹீரோ சப்ஜெக்ட்டாக ஆக்கி, எந்த ஹாலிவுட் சாயலும் படாமல் எடுத்தது ஒரு முக்கிய ஹைலைட்.", "வெளியிடப்பட்ட தேதி": "2019-12-19", "தீர்ப்பு": "ஆக்‌ஷனும், நறுக்கென்ற மெசேஜும் கலந்த சூப்பர் ஹீரோ ட்ராமா இந்த 'ஹீரோ'", "மதிப்பீடு": "2.75"}
{ "index" : { "_index" : "director_db", "_type" : "review", "_id" :33 } }
{"இயக்குனர்": "அதியன் அதிரை", "திரைப்படம்": "இரண்டம் உலகபோரின் கடைசி குண்டு", "விமர்சனம்": "பரியேறும் பெருமாளுக்கு கிடைத்த வரவேற்புக்கு பிறகு நீலம் புரடக்‌ஷன்சின் இரண்டாம் தயாரிப்பு ‘இரண்டாம் உலகப்போரின் கடைசி குண்டு’. பா.ரஞ்சித்தின் உதவியாளர் அதியன் ஆதிரை இப்படத்தை இயக்கி உள்ளார். இரும்புக்கடை ஒன்றில் லாரி ஓட்டுநராக பணியாறுகிறார் தினேஷ். பல கைகள் மாறி அவரிடம் வந்து சேர்கிறது ஒரு குண்டு. அதை வைத்து அதிகாரம் மிக்க ஒருவரின் முகத்திரையை கிழிக்க துடிக்கிறார் செய்தியாளர் ரித்விகா. இதை தடுக்க முயற்சிக்கிறது போலீஸ். விளைவு என்ன என்பதை வரலாறும், சமூக நோக்கும் கலந்த Seat Edge த்ரில்லராக தந்திருக்கிறார் இயக்குநர் அதியன் ஆதிரை. தினேஷ் அடித்தட்டு வாழ்வில் இருந்து மீளத்துடுக்கும் லாரி டிரைவராக சிறப்பான நடிப்பை வெளிப்படுத்தி இருக்கிறார். தன்னை டிரைவர் என்று அதட்டும் கார் ஓட்டுனர் மீது எரிந்து விழும் காட்சி ஒரு உதாரணம். அவருக்கு ஜோடியாக வரும் ஆனந்தி அழகில் மிளிர்கிறார். ஆரம்பத்தில் நெகட்டிவ் ரோல் போல வந்தாலும் படம் முழுக்க சிரிக்க வைக்கிறார் முனீஸ்காந்த். தீவிர சமூக செயல்பாட்டில் ஈடுபடும் பெண்ணாக ரித்விகா கச்சிதமாக பொருந்தி இருக்கிறார். வரலாற்றின் இருண்ட நிகழ்வு ஒன்றை, ஒரு சமூகத்தின் விளிம்புநிலை மனிதனோடு பிணைத்து புதுவிதமாக கதை சொல்லியிருக்கிறார் இயக்குநர் அதியன் ஆதிரை. அடித்தட்டு மக்கள் மீதான அறுவறுப்பு, தினமும் நாம் கடந்து போகும் தொழிற்சாலை விபத்து செய்திகள் அவைகளுக்கு பின்னால் இருக்கும் உண்மைகள், அதிகாரம் மிக்கவர்களின் திட்டங்கள் என்று ’குண்டு’ பல்வேறு விவகாரங்களின் மறுபக்கத்தை பேசுகிறது. கிஷோர் குமாரின் ஒளிப்பதிவு கதையோட்டத்துக்கு வலு சேர்த்திருக்கிறது. தென்மாவின் இசையில் தனிக்கொடியின் ’மாவுளியோ மாவுளி’ பாடல் மீண்டும் கேட்க தூண்டுகிறது. பின்னணி இசையில், முக்கியமாக குண்டு வரும் காட்சிகளில் பதற வைக்கிறார் தென்மா. ஜப்பானில் அணுகுண்டு வீச்சால் பாதிக்கப்பட்டு, மீண்டுவாழ வேண்டும் என்ற ஆசையில் ஆயிரம் காகித கொக்குகள் செய்த சிறுமி சடாக்கோவின் கதை படத்தில் சிறப்பாக பயன்படுத்தப் பட்டுள்ளது. சமூக பிரச்சினை பற்றின படம் என்றாலே வறட்சியான திரைக்கதை கொண்டவை என்றொரு பொதுக்கருத்து உண்டு. ஆனால், அதை விறுவிறுப்பாகவும் சொல்ல முடியும் என்று இரண்டாவது முறை நிரூபித்திருக்கிறது நீலம் புரடக்‌ஷன்ஸ்.", "வெளியிடப்பட்ட தேதி": "2019-12-05", "தீர்ப்பு": "சமூக பார்வையும்  ஒரு விளிம்புநிலை மனிதனினை வரலாற்றின் இருண்ட நிகழ்வோடு பிணைக்கும்  த்ரில்லர் 'குண்டு'.", "மதிப்பீடு": "3"}
{ "index" : { "_index" : "director_db", "_type" : "review", "_id" :34 } }
{"இயக்குனர்": "கல்யாண் எஸ்", "திரைப்படம்": "ஜாக்பாட்", "விமர்சனம்": "நடிகர் சூர்யா தயாரிப்பில், கல்யாண் இயக்கத்தில் ஜோதிகா மற்றும் ரேவதி இணைந்து கலக்கும் கமர்ஷியல் காமெடி படம் இந்த 'ஜாக்பாட்'. திருட்டு மற்றும் பிறரை ஏமாற்றி பிழைப்பு நடத்தி வருகிறார்கள் ஜோதிகாவும் ரேவதியும். அவர்களுக்கு எதைப் போட்டாலும் பல மடங்கு திருப்பி தரும் அட்சய பாத்திரம் பற்றி தெரியவருகிறது. அந்த அட்சய பாத்திரம் என்கிற ஜாக்பாட்டை அடைய அவர்கள் செய்யும் பிரயத்தனங்கள் தான் இந்த படத்தின் கதை. அதிரடி ஆக்சன், டான்ஸ், காமெடி என ஒரு மாஸ் ஹீரோக்கு நிகராக இறங்கி அடித்திருக்கிறார் ஜோதிகா. தன்னால் முடிந்த வரை அந்த வேடத்துக்கு நியாயம் செய்திருக்கிறார். அவருக்கு உறுதுணையாக படம் முழுக்க தன் முதிர்ச்சியான நடிப்பை வழங்கியிருக்கிறார் ரேவதி. ஆண், பெண் என இரட்டை வேடங்களில் வெவ்வேறு உடல் மொழி, டயலாக் டெலிவரி என வித்தியாசம் காட்டி படத்துக்கு பெரும் பலம் சேர்த்திருக்கிறார் ஆனந்தராஜ். அவர் வரும் காட்சிகளெல்லாம் தியேட்டரில் சிரிப்பு சரவெடி. யோகி பாபு ஆங்காங்கே சிரிப்பை வரவழைக்க முயற்சிக்கிறார். மொட்டை ராஜேந்தர், மன்சூர் அலிகான், மனோபாலா , ஜெகன் உள்ளிட்டோர் படத்துக்கு தங்களால் இயன்ற பங்களிப்பை வழங்கியிருக்கிறார்கள். ஒரு காமெடி படத்துக்கு தேவையான பின்னணி இசையை வழங்கி படத்துக்கு பலம் சேர்த்திருக்கிறார் விஷால் சந்திரசேகர். மூன்று காலகட்டங்களை நேர்த்தியாக படமாக்கி தனது ஒளிப்பதிவால் கவனம் ஈர்க்கிறார் ஆர்.எஸ்.ஆனந்தகுமார். அள்ள அள்ள கொடுக்கும் அட்சய பாத்திரம், அதைய அடைய நடக்கும் போராட்டம் என கதையாக கேட்கும் இருக்கும் சுவாரஸியம் திரைக்கதையில் சற்று குறைவு. ஜோதிகாவும் ரேவதியும் ஏன் திருட்டு மற்றும் ஏமாற்று வேலைகளில் ஈடுபடுகிறார் என்ற ஃபிளாஸ்பேக் காரணம் பெரிதாக பாதிக்கவில்லை. காமெடிக்காக வைக்கப்பட்ட சில காட்சிகளில் லாஜிக் பிரச்சனைகள் இருப்பதால் படத்துடன் ஒன்ற முடியவில்லை. இருப்பினும் காமெடி படமாக கவனம் ஈர்க்கிறது இந்த ஜாக்பாட்.", "வெளியிடப்பட்ட தேதி": "2019-08-01", "தீர்ப்பு": "ஜோதிகா, ரேவதியின் மாஸான நடிப்பு, ஆனந்தராஜின் காமெடிக்காக இந்த ஜாக்பாட்டை ஒருமுறை பார்க்கலாம்.", "மதிப்பீடு": "2.75"}
{ "index" : { "_index" : "director_db", "_type" : "review", "_id" :35 } }
{"இயக்குனர்": "தா.செ.ஞானவேல்", "திரைப்படம்": "ஜெய் பீம்", "விமர்சனம்": "ஜோதிகா & சூர்யாவின் 2டி எண்டர்டெயின்மெண்ட் தயாரிப்பில், அமேசான் ப்ரைம் வீடியோவில் நேரடியாக வெளியாகியுள்ள திரைப்படம் ஜெய் பீம். படத்தில் சூர்யாவுடன், பிரகாஷ் ராஜ், ராவ் ரமேஷ், ரஜிஷா விஜயன், மணிகண்டன், லிஜோ மோல் ஜோஸ் ஆகியோர் முக்கிய கதாபாத்திரங்களில் நடித்துள்ளனர். த.செ.ஞானவேல் எழுதி, இயக்கியுள்ளார். தமிழகத்தில் 1995-ல் தொடங்கும் கதையில் ராஜாக்கண்ணுவாக வரும் மணிகண்டன் உள்ளிட்ட 3 பழங்குடி இருளர் இன இளைஞர்களை சந்தேக திருட்டு கேஸில் பிடித்து தங்கள் பாணியில் விசாரிக்கிறது போலீஸ். அவ்வின பெண்களையும் மனித உரிமைக்கு அப்பாற்பட்டு போலீஸார் விசாரிக்கின்றனர். ஒரு கட்டத்தில் அந்த இளைஞர்கள் காணாமல் போனதாக போலீஸ் கூற, செங்கேனியாக வரும் மணிகண்டனின் மனைவி ஊரில் இருக்கும் படித்த பெண்ணான ரஜிஷா விஜயன் மூலமாக சூர்யாவை நாடுகிறார். சந்துரு எனும் நேர்மையான வழக்கறிஞரான சூர்யா எவ்வித எதிர்பார்ப்புமின்றி இவ்வழக்கில் நீதிக்காகவும் பாதிக்கப்பட்ட பெண்ணுக்காகவும் போராடுகிறார். ஷான் ரால்டன் இசையிலும் குரலிலும் திரைக்கதை பார்வையாளரின் கரிசனத்தை பெறுகிறது. கிராமம் - நகரம், கருப்பு - வெள்ளை மனிதர்கள், காவல் நிலையத்தின் கோர பக்கம், இருளர்களின் வாழ்வில் நிலவும் இருள் என அனைத்தையும் அதன் தன்மை மாறாமல் காட்டுகிறது எஸ்.ஆர்.கதிர் ஒளிப்பதிவு. ஃபிலோமின்ராஜ் எடிட்டிங் நூல் பிடித்தாற்போல் செல்கிறது. வீரப்பன் வழக்கு, பம்பாய் திரைப்படம் என காலக்கட்டத்தை பிரதிபலிப்பதிலும் சரி, பழங்குடி இருளர் இன மக்களின் வாழ்வியல் நாகரிகத்தை காட்டியதிலும் சரி, கோர்ட் ரூமை புதிதாக காட்டியதிலும் சரி கலை இயக்குநர் கதிரின் பணி கவனிக்க வைக்கிறது. எண்ட்ரி முதல் இறுதிவரை சூர்யாவின் துடிப்பு குறையவில்லை. நிஜ நீதிமான் சந்துரு அவர்களை கண்முன் கொண்டுவந்துள்ளார். கோபம், ஆற்றாமை, அறச்சீற்றம் என காட்சிக்கு காட்சி அசரவைத்துள்ளார். பழங்குடி இருளர் இன மக்களின் வாழ்வியலையும், வலிகளையும் தாங்கி சுமக்கும் மணிகண்டன் மற்றும் லிஜோ மோல் ஜோஸ் இருவரும் உடல், மொழி, உணர்ச்சி என தேர்ந்த நடிப்பை தந்துள்ளனர். காவலர்களிடம் அடிவாங்கும்போது மணிகண்டன் கலங்கவைக்கிறார். கொடுக்கப்பட்ட களத்தில் நின்றாடுகிறார் ரெஜிஷா விஜயன். மணிகண்டனின் அக்காவாக வரும் சுபத்ரா, காவல் நிலைய அநீதியின் கீழ் நசுங்கும்போது நடுங்கவைக்கும் நடிப்பை பங்களித்துள்ளார். பிரகாஷ் ராஜின் கதாபாத்திரம் ஒரு முன்னுதாரணம். அசுரன் படத்தில் ஈட்டியுடன் சண்டைக்கு வரும் இயக்குநர் தமிழரசன் ஜெய்பீமில் மிரட்டியிருக்கிறார். சூர்யா - எம்.எஸ்.பாஸ்கரின் காம்போ சுவாரஸ்யம் கூட்டுகிறது. அவர்களுக்கு இடையிலான காட்சிகளை கூட்டியிருக்கலாம். கதை முழுவதும் பயணிக்கும் ஜெயபிரகாஷ் பாத்திரத்துக்கு நியாயம் சேர்க்கிறார். ரெஜிஷா விஜயனின் பாத்திர படைப்பு இன்னும் அழுத்தமாக இருந்திருக்கலாம். இருளர் இன குழந்தைகளின் கல்வி வாய்ப்புகள், அவர்களுக்கான சாதி பிரிவு மற்றும் சாதிய இட ஒதுக்கீட்டு வாய்ப்புகள் என்ன? உள்ளிட்டவற்றை ஆவணப்படுத்தி இருக்கலாம். போலீஸ் ஜீப்பில் லிஜோ மோல் ஜோஸ் ஏற மறுத்த பின்னும் அவரது ஊர், தெரு, வீடுவரையிலும் காவல்துறையினர் ஜீப்பில் ஏறும்படி கெஞ்சிக்கொண்டு பின்னாலேயே போவது நம்பும்படியாக இல்லை. மணிகண்டனின் போஸ்ட்மார்ட்டம் ரிப்போர்ட்டில் அவர் இறந்த நேரம் கணக்கிடப்பட முடியாததற்கு வலுவான காரணம் இல்லை.‌ இருட்டப்பனின் போன் கால் விவகார சாட்சியில் உள்ள ட்விஸ்ட் மேலோட்டமானது. சூர்யா உட்பட கோர்ட்டில் இருக்கும் யாருக்குமே அது தோன்றாமல் போவதும், இத்தனை பெரிய கூட்டத்தை எதிர்க்கும் சூர்யாவுக்கு சிறு அளவிலும் மிரட்டல்கள் வராமல் போவதும் திரைக்கதையில் கவனிக்கப்பட்டிருக்க வேண்டியவை. அம்பேத்கர், தோழர்கள், புரட்சி, கருத்து, பழங்குடி மக்கள், கோர்ட் டிராமா உள்ளிட்ட காரணிகள் இருந்தாலும், சமரசம் செய்துகொள்ளாமல் ஒரு க்ரைம் த்ரில்லர் திரைக்கதைக்கு உண்டான சஸ்பென்ஸை கொடுத்துள்ளது பாராட்டுக்குரியது. இதேபோல் சூர்யா போன்ற ஒரு நடிகர் ஃபைட், டான்ஸ் என வெகுஜன பொழுதுபோக்கு அம்சங்களை சமரசம் செய்து கொண்டு சந்திரு எனும் கேரக்டருக்கு முக்கியத்துவம் கொடுத்து நடித்து இருப்பது பாராட்டுதலுக்குரியது. பாதிக்கப்பட்டவர்களுக்கு மறுக்கப்படும் நீதி, அவர்களுக்கு நடந்த அநீதியை விட கொடுமையானது என்று சூர்யா பேசும் வசனத்தை சம்மட்டி அடித்தாற்போல் உணரவைக்கிறது ஜெய்பீம். அப்பாவி இருளர்களை அடித்து இழுத்துச் செல்லும்போது பச்சிளம் குழந்தை ஒன்று அழுதுகொண்டே ஓடிவரும் அந்த ஒரு ஷாட் உலுக்கி எடுக்கிறது. காவல்துறையும், நீதித்துறையும் ஜனநாயகத்தின் தூண்கள் என்பதை உணர்த்தும் காட்சிமொழியாக, கடைசி காட்சிகளில் தூண்களுக்கு நடுவில் போலீஸாக பிரகாஷ் ராஜூம், வக்கீலாக சூர்யாவும் நிற்கும் அந்த ஃப்ரேம் ‘ஜெய்பீம்’ படத்துக்கு சல்யூட் அடிக்க வைக்கிறது!", "வெளியிடப்பட்ட தேதி": "2021-11-01", "தீர்ப்பு": "வலுவான திரைக்கதை.. அழுத்தமான நடிப்புடன் நெஞ்சை உலுக்கும் சமூக அநீதிக்கு எதிரான குரல் ஜெய் பீம்!", "மதிப்பீடு": "4.75"}
{ "index" : { "_index" : "director_db", "_type" : "review", "_id" :36 } }
{"இயக்குனர்": "பி விருமாண்டி", "திரைப்படம்": "க பே ரணசிங்கம்", "விமர்சனம்": "விஜய் சேதுபதி, ஐஷ்வர்யா ராஜேஷ், பூ ராமு, ரங்கராஜ் பாண்டே, பவானி உள்ளிட்டோர் நடிப்பில் இன்று நேரடியாக ZeePlex OTT தளத்தில் வெளியாகியிருக்கிறது க/பெ.ரணசிங்கம். இயக்குநர் விருமாண்டி இயக்கியுள்ள இத்திரைப்படத்தை KJR Studios நிறுவனம் தயாரித்துள்ளது. கவிஞர் வைரமுத்துவின் வரிகளில், இசையமைப்பாளர் ஜிப்ரான் இப்படத்திற்கு இசையமைத்துள்ளார். தண்ணீர் பஞ்சத்தின் பிடியில் சிக்கி தவிக்கும் இராமநாதபுரத்து இளைஞராக ரணசிங்கம் (விஜய் சேதுபதி). ஊர் பிரச்சனைகளுக்கெல்லாம் தவறாமல் குரல் கொடுக்கிறார். கூடவே அரியநாச்சியுடனான (ஐஷ்வர்யா ராஜேஷ்) காதல் குறும்புகளையும் நடத்துகிறார். ஒருகட்டத்தில் துபாய்க்கு வேலைக்கு செல்லும் ரணசிங்கம் அங்கேயே இறந்துவிட்ட தகவல் வர, உடைந்து போகிறாள் அரியநாச்சி. தன் கணவனின் உடலை சொந்த ஊருக்கு கொண்டு வர வேண்டும், அவர் முகத்தை ஒருமுறையாவது பார்த்துவிட வேண்டும் என்ற அரியநாச்சி விரும்ப, அங்கே அதிகாரமாக பல்வேறு தடைக்கற்கள் உருவாகிறது. இவையனைத்தையும் கடந்து, தனது கணவரை கடைசியாக பார்க்க அவள் நடத்திய போராட்டங்களும், இறுதியில் என்ன நடந்தது.?, என்பதே இப்படத்தின் க்ளைமாக்ஸ். ரணசிங்கமாக விஜய் சேதுபதி. ஊருக்கு ஒரு பிரச்சனை வந்தால், எங்கிருந்தாலும் வந்து குரல் கொடுக்கும் தெக்கத்தி இளைஞனாக பக்காவாக பொருந்துகிறார். அலட்டலான உடல் மொழி, அசால்ட்டான வசன உச்சரிப்பு என விஜய் சேதுபதியின் ட்ரேட்மார்க் விஷயங்கள் அசத்தல். படத்தின் ஹீரோயின் என்பதை தாண்டி, இன்னொரு ஹீரோவாக கலக்கியுள்ளார் ஐஷ்வர்யா ராஜேஷ். கணவனை மீட்டு கொண்டு வரும் முனைப்புடன் இவர் முகத்தில் காட்டும் உணர்ச்சி போராட்டங்கள், இப்படத்தை ஐஷ்வர்யா ராஜேஷ்-ன் One of the Best என்று சொல்ல வைக்கிறது. குறிப்பாக க்ளைமாக்ஸ் காட்சியில் அவர் நடிப்பு அவ்வளவு ஆழம்.! எத்தனை படங்கள் சேர்ந்து நடித்தாலும், விஜய் சேதுபதி - ஐஷ்வர்யா ராஜேஷின் கெமிஸ்ட்ரி ஃப்ரெஷாகவே இருக்கிறது. விஜய் சேதுபதியின் தங்கையாக வரும் ஜி.வி.பிரகாஷின் சகோதரி பவானி ஸ்ரீயின் நடிப்பு, முதல் படத்திலேயே நம்பிக்கையளிக்கிறது. கலக்டராக ரங்கராஜ் பாண்டே, இராமநாதபுரத்து கிராமத்து மனிதர்களாக பூ ராமு, வேல ராமமூர்த்தி, முனிஸ்காந்த், அருண்ராஜா காமராஜ் என ஒவ்வொருவரும் பாத்திரமறிந்து நடித்திருப்பது கச்சிதம். ஜிப்ரானின் இசையும் வைரமுத்துவின் வரிகளும், களத்திற்கேற்ப பாடல்களை கொடுத்திருக்கிறது. பின்னணி இசையின் மூலம் இன்னும் சில இடங்களில் நம்மை கவர்கிறார் இசையமைப்பாளர். ஒளிப்பதிவாளர் ஏகாம்பரத்தின் கேமரா., தென் மாவட்டங்களுக்கே உரிய வெப்பத்தை அப்படியே ஸ்க்ரீனில் கொண்டு வந்து விடுகிறது. வரண்ட நிலப்பரப்புகள் ஆகட்டும், ராத்திரி நேர தண்ணீர் குழாயடி ஆகட்டும், அந்த மண்ணுக்கே உண்டான யதார்த்ததை உணர வைத்தது ஒளிப்பதிவாளரின் வெற்றி. வசனம், எடிட்டிங், ஆர்ட் டைரக்‌ஷன் என அனைவரும் தங்கள் வேலைகளை செவ்வென செய்து சிறப்பித்துள்ளனர். கிராமத்தில் இருந்து வெளிநாடுகளுக்கு வேலைக்கு செல்லும் இளைஞர்களும், அவர்களை அப்படி செல்ல வைத்த குடும்ப மற்றும் சமூக சூழலையும் சரியாக காட்சிப்படுத்தியிருக்கிறார் இயக்குநர் விருமாண்டி. குறிப்பாக ஏர்போர்ட் காட்சி., க்ளைமாக்ஸ் உள்ளிட்டவை, வெளிநாடுகளுக்கு சென்ற ஒவ்வொருவரையும் கலங்க வைக்கும் விதம் படமாக்கப்பட்டிருப்பது சிறப்பு. உயிர் பிரிந்த நிலையில், ஒரு பிரபல நடிகைக்கு பிரேக்கிங் நியூஸாக நடக்கும் இறுதிச்சடங்கு, சாமானியனுக்கு எளிதில் நடப்பதில்லை என்ற உண்மையை முகத்தில் அறையும் விதம் சொல்லியிருக்கும் இயக்குநரை கண்டிப்பாக பாராட்டலாம். சுமார் மூன்று மணி நேர நீளமும்., அங்காங்கே மெதுவாக நகரும் திரைக்கதையும் சரி செய்யப்பட்டிருந்தால், ரணசிங்கம் தமிழில் வந்த தவிர்க்கமுடியாத படமாக இருந்திருக்கலாம். எனினும், சொல்ல வந்த அவசியமான கருத்தை, யதார்த்தமாகவும் ஆழமாகவும் உணர்ச்சி போராட்டங்களுக்கு இடையில் சொல்லிய விதத்தில், இத்திரைப்படம் நம்மை கவர்கிறது.", "வெளியிடப்பட்ட தேதி": "2020-10-02", "தீர்ப்பு": "சாமானிய மனிதர்களின் இயலாமையையும் கோபத்தையும் நேர்மையாக உரக்க சொல்லிய விதத்தில் க/பெ. ரணசிங்கம் உயர்ந்து நிற்கிறார். நிச்சயம் பாராட்ட வேண்டிய முயற்சிதான்.", "மதிப்பீடு": "3.5"}
{ "index" : { "_index" : "director_db", "_type" : "review", "_id" :37 } }
{"இயக்குனர்": "பிரபு சாலமன்", "திரைப்படம்": "பாகுபலி", "விமர்சனம்": "ஈரோஸ் மோஷன் பிக்சர்ஸ் தயாரிப்பில் பிரபு சாலமன் இயக்கத்தில் ராணா, விஷ்ணு விஷால், ஸ்ரியா பில்கோன்கர், ஜோயா ஹுசைன் நடித்துள்ள திரைப்படம் காடன். காசிரங்கா காட்டுக்கு நடுவில் டவுன்ஷிப் கட்டப்படுவதற்கு எதிராக நடந்த நிஜ போராட்டத்தை கண்முன் கொண்டு வந்துள்ளது இப்படம். 'பாகுபலி' ராணா தன் கட்டுமஸ்தான உடல் எடையை குறைத்து, உழைப்பை கொடுத்து நடித்துள்ளார். க்ளைமாக்ஸில் காட்டு யானையே அவரை வாரி அணைத்துக் கொள்ளும் காட்சியில் நம் உள்ளத்தில் அமர்கிறார். கும்கி யானையுடனான நடிப்பிலும் சரி, ஃபிட்டான உடற்கட்டிலும் சரி வித்தியாசமான விஷ்ணு விஷாலை பார்க்க முடிகிறது. கும்கி யானை 'ஜில்லு' இறக்கும்போது அவரின் நடிப்பு நெஞ்சில் பதிகிறது. ‘யானைகளின் வீட்டுக்குள் புகுந்து மனிதர்கள் அட்டகாசம்’, ‘மரம் பூமியின் நுரையீரல்.. அத புடுங்கி போட்டா பூமி திணறும்’, ‘அசோகர்‌ மரத்த நட்டார்னு மட்டும் சொல்லிக் கொடுக்காதிங்க. அந்த மரத்த வெட்டக்கூடாதுனு சொன்னார்னு சொல்லிக் கொடுங்க’ என வசனங்கள் ப்ளீச். 7 காடுகளுக்குள் புகுந்து விளையாடி ஒரே பிரம்மாண்ட காடாக நம் கண் முன்னே காடனை பரிசளித்திருக்கிறார் ஒளிப்பதிவாளர் ஏ.ஆர்.அஷோக் குமார். சாந்தனு மோயித்ரா தடதடக்கும் இசையில் காட்டுக்குள் அழைத்துச் செல்கிறார். யானைகளை வைத்து சண்டைக் காட்சிகளை ரியாலிட்டியுடன் கொடுத்துள்ளனர் ஸ்டன்னர் சாம் மற்றும் ஸ்டண்ட் சிவா. கும்கி யானைகள் பற்றி சரியான புரிதலை கும்கி படத்தில் கொடுத்த பிரபு சாலமன் இப்படத்தில் 15க்கும்‌ மேற்பட்ட யானைகளை நடிக்க வைத்து அவற்றின் சைக்காலஜி வரை டீடெயில் செய்து பிரித்து மேய்கிறார். காட்டுக்குள் கார்ப்பரேட் அரசியல், யானைகளின் உயிர் வள ஆதாரம், காட்டை ஒட்டிய மக்களின் வாழ்க்கை போராட்டம் என அனைத்தையும் அக்கறையுடன் பேசியிருக்கிறார். ராணாவின் அளவுக்கு காட்டை ஒட்டி இருக்கும் மக்களின் வாழ்வியல் ரிஜிஸ்டர் ஆகவில்லை. கார்ப்பரேட் வில்லன்களுக்கு எதிரான மக்கள் போராட்டம் இன்னும் வலுவாக இருந்திருக்கலாம். ரிப்போர்ட்டராக வரும்‌ நாயகி ஸ்ரியா உட்பட கதையில் யாருமே இந்த பிரச்சனைக்காக 'இன்றைய உலகின் பலம் பொருந்திய' சோஷியல் மீடியாவை ஏன் பயன்படுத்திக் கொள்ளவில்லை என தோன்றுகிறது. காட்டுக்குள் இருக்கும் இன்னொரு நாயகி ஜோயா ஹுசைனின் ஆயுதப் படையும், விஷ்ணு விஷாலின் மேலோட்டமான ஒருதலைக் காதலும் கதைக்கு உதவவில்லை. தன் கும்கி யானை இறந்ததுமே அவர் போர்ஷனும் கதையிலிருந்து துண்டிக்கப்பட்டு விடுவது வருத்தமளிக்கிறது. விஷ்ணு விஷால் மற்றும் ரகுபாபுவின் காமெடி காட்சிகள் பெரிதாக ஒட்டவில்லை. இத்தனை லாஜிக் விஷயங்களும், வலுவான திரைக்கதைக்கான தேவையும் படத்தில் இருந்தாலும் மனிதர்களின் ஆடம்பர தேவைக்காக அத்தியாவசிய காடுகள் அழிக்கப்படுவதால் யானைகளின் எண்ணிக்கை விகிதம் குறைகிறது. இது தொடர்ந்தால் அந்த இனமே அழிந்து விடும் என்பதை கிட்டத்தட்ட இந்திய அளவில் முதல் முறையாக பதிவு செய்திருக்கிறது பிரபு சாலமனின் காடன்.", "வெளியிடப்பட்ட தேதி": "2021-03-23", "தீர்ப்பு": "காடன் - மனிதத்தையும் மிருகத்தையும் இயற்கை எனும் ஒரு புள்ளியில் இணைத்தமைக்காக ரசிக்கலாம்.", "மதிப்பீடு": "Not Rated Yet"}
{ "index" : { "_index" : "director_db", "_type" : "review", "_id" :38 } }
{"இயக்குனர்": "ஸ்ரீ செந்தில்", "திரைப்படம்": "காளிதாஸ்", "விமர்சனம்": "நாளைய இயக்குநர் சீசன் – 3யில் கலந்து கொண்டு, இறுதி சுற்றி வரை முன்னேறி இப்போது கோலிவுட்டில் இயக்குநராக அறிமுகமாகியிருக்கும் ஸ்ரீசெந்தில், காளிதாஸ் படத்தை இயக்கியுள்ளார். இப்படத்தில் பரத், ஆன் ஷீத்தல், ஆதவ் கண்ணதாசன், சுரேஷ் மேனன் மற்றும் பலர் நடிக்கிறார்கள். சென்னையில் பெண்கள் வரிசையாக உயரமான கட்டடங்களில் இருந்து விழுந்து இறக்கிறார்கள். தற்கொலைகள் என்று ஆரம்பத்தில் நம்பப்படும் அந்த கொலைகளுக்கு பின்னால் இருக்கும் மர்ம நபர் யார் என்பதை கண்டுபிடிக்க நடக்கும் இன்வஸ்டிகேஷன் தான் 'காளிதாஸ்'. அரம்பத்தில் தற்கொலைகளுக்கு 'ப்ளூ வேல்' விளையாட்டு தான் காரணம் என்று நம்பவைக்கும் இயக்குனர் அடுத்தடுத்த திருப்புமுனைகள் மூலம் கதையை முற்றிலும் மாறுபட்ட பாதையில் திருப்புகிறார். போலீஸ் அதிகாரி என்றாலே மிடுக்காகவும், 24X7 புத்திசாலிகளாகவும் மட்டுமே இருப்பார்கள் என்ற ஸ்டீரியோடைப்பை உடைக்கிறார் பரத். காளிதாஸ் கதாப்பாத்திரத்தில் அவர் நிறைகுறைகள் கொண்ட ஒரு யதார்த்தமான போலீஸாக மனதில் நிற்கிறார். ஆதவ் கண்ணதாசன் ஒரு வித்தியாசமான ரோலுக்கு கச்சிதமாக பொருந்தி இருக்கிறார். விஷால் சந்திரசேகரின் பாடலும் பின்னணி இசையும் மனதை வருடுகின்றன. ஒளிப்பதிவாளர் சுரேஷ் பாலா தேவையற்ற ஷாட் எதையும் வைக்காமல் கதைக்கு பலம் சேர்த்திருக்கிறார். பரத்தின் விசாரணையில் முதல் 30 நிமிடத்திலேயே கதையை முடிக்கப் போவது போல் எதிர்பார்க்க வைத்துவிட்டு மீண்டும் அதே கேசை வேறு கோணத்தில் தொடங்கியது புதிய யுக்தி. வசனங்கள் ஒரு சில இடங்களில் நெருடினாலும் பல திருப்புமுனைகள் நிறைந்த விறுவிறுப்பான படம் காளிதாஸ்.", "வெளியிடப்பட்ட தேதி": "2019-12-15", "தீர்ப்பு": "'காளிதாஸ்' யூகிக்க முடியாத திருப்பங்கள் கொண்ட ஒரு எங்கேஜிங் சஸ்பன்ஸ் திரில்லர்.", "மதிப்பீடு": "3"}
{ "index" : { "_index" : "director_db", "_type" : "review", "_id" :39 } }
{"இயக்குனர்": "கே.வி.ஆனந்த்", "திரைப்படம்": "காப்பான்", "விமர்சனம்": "லைக்கா புரொடக்ஷன் தயாரிப்பில் சூர்யா, மோகன்லால், ஆர்யா, சாயிஷா, சமுத்திரக்கனி, உள்ளிட்டோர் நடித்து வெளியாகியிருக்கும் படம் காப்பான். இந்தியாவின் பிரதமராக சத்யபிரகாஷ் வர்மா. அவருக்கு எஸ்பிஜி என்ற பாதுகாவல் அதிகாரியாக கதிரவன். பிரதமரின் உயிருக்கு ஆபத்து ஏற்பட, அதனை தடுத்து அதன் பின்னணியில் யார் இருக்கிறார்கள் என்பதை கண்டறிந்து அழிக்கிறார் என்பதே இந்த படத்தின் கதை. கதிரவன் என்கிற எஸ்பிஜி அதிகாரியாக சூர்யா. கமர்ஷியல் ஹீரோவாக ஆக்ஷன், காமெடி, ரொமான்ஸ், சென்டிமென்ட் என அனைத்து ஏரியாக்களிலும் சிக்ஸர் அடிக்கிறார். குறிப்பாக ஆக்சன் காட்சிகளில் அவரது கடின உழைப்பு தெரிகிறது. பிரதமராக மோகன்லால் அந்த வேடத்துக்கு சரியாக பொருந்துகிறார். பரபரவென நகரும் படத்தில் துறுதுறு இளைஞனாக தனது குறும்புத்தனமான படிப்பால் வசிகரிக்கிறார் ஆர்யா. தனது முதிர்ச்சியான நடிப்பால் சூர்யாவிற்கு மட்டும் அல்லாமல் படத்துக்கும் பெரும் துணை புரிந்திருக்கிறார் சமுத்திரக்கனி. நடிப்பதற்கான வாய்ப்புகளை நன்றாக பயன்படுத்தியிருக்கிறார் சாயிஷா, ஆனால் விறுவிறுப்பான ஆக்ஷன் திரைக்கதையில் ரொமாண்டிக் காதல் காட்சிகள் தொய்வை ஏற்படுத்துகிறது. நாட்டின் நடப்பு அரசியலையும், தமிழ்நாட்டின் முக்கிய சமூக பிரச்சனைகளையும் படத்தில் கதையுடன் சரியாக இணைத்திருப்பது படத்தின் நம்பகத்தன்மையை அதிகரித்தது. ஆக்சன் காட்சிகளின் வடிவமைப்பும் அதனை படமாக்கியவிதமும் சிறப்பாக இருந்தது. பிரதமரின் பாதுகாப்பு முறைகள் எப்படி இருக்கும் என்பதே விவரமாக சொல்லப்பட்டிருக்கிறது. எம்.எஸ்.பிரபுவின் ஒளிப்பதிவு பரப்பான சண்டைக்காட்சிகளில் கூடுதல் பரபரப்பை சேர்த்திருக்கிறது. ஹாரிஸ் ஜெயராஜின் பின்னணி இசை காட்சிகளின் உணர்வுகளை வலுவூட்டியிருக்கிறது. சூர்யாவின் அதிகப்படியான அதிகாரம் படத்தின் மீதான நம்பகத்தன்மையை குறைத்தாலும், ஒரு மாஸ் கமர்ஷியல் படத்தில் அதை ரசிக்கலாம். ஒரு பாதுகாப்பு அதிகாரியாக இருந்து கொண்டு உள்நாட்டு பிரச்சனைகளில் தலையிடுவது போன்ற காட்சிகளை இன்னும் நம்பும்படியாக பதிவு செய்திருக்கலாம். இருப்பினும் ஒரு ஆக்சன் டிராமாவாக கவனம் ஈர்க்கிறான் இந்த காப்பான்.", "வெளியிடப்பட்ட தேதி": "2019-09-19", "தீர்ப்பு": "ரசிகர்களை ஈர்க்கும் பரபர ஆக்ஷன் காட்சிகளுடன் ஒரு மாஸ் கமர்ஷியல் படமாக ஈர்க்கிறான் இந்த 'காப்பான்'", "மதிப்பீடு": "3"}
{ "index" : { "_index" : "director_db", "_type" : "review", "_id" :40 } }
{"இயக்குனர்": "ஆர்.டி.எம்", "திரைப்படம்": "காவல்துறை உங்கள் நண்பன்", "விமர்சனம்": "இயக்குநர் வெற்றிமாறன் வழங்கியுள்ள திரைப்படம் 'காவல்துறை உங்கள் நண்பன்'. ஆர்.டி.எம் இயக்கியுள்ள இத்திரைப்படத்தில் சுரேஷ் ரவி, ரவீனா ரவி, மைம் கோபி உள்ளிட்டோர் முக்கிய கதாபாத்திரங்களில் நடித்துள்ளனர். தயாரிப்பாளர் தனன்ஜெயனின் Creative Entertainers and Distributors நிறுவனம் இத்திரைப்படத்தை வெளியிட்டுள்ளது. பெற்றோர்களின் துணையேதுமின்றி, காதலித்து திருமணம் செய்து கொண்ட மனைவியுடன், உணவு டெலிவரி செய்யும் வேலை பார்த்து கொண்டு, சராசரி வாழ்க்கையை வாழ்ந்து வருகிறார் கதையின் நாயகன் சுரேஷ் ரவி. இப்படியான சூழலில் காவல்துறையினர் நடத்தி கொண்டிருந்த வாகன பரிசோதனையில் இவர் எதிர்பாராத விதமாக சிக்கி கொள்ள, உயரிதிகாரி மைம் கோபிக்கும் இவருக்கும் வாக்குவாதம் ஏற்படுகிறது. இதை தொடர்ந்து மனைவியின் கண் எதிரே அவர் அடித்து உதைக்கப்பட்டு கைது செய்யப்படுகிறார். அதிகாரத்தின் கோரப்பிடியில் சிக்கி கொண்ட, இந்த சாமனிய மனிதனின் வாழ்க்கையில் அடுத்தடுத்து நடக்கும் சம்பவங்களும், அதை தொடர்ந்து அவருக்கு என்ன நடந்தது..? என்பதுமே இப்படத்தின் மீதிக்கதை. ஒரு சாதாரண மனிதன் காவல்துறையின் அதிகாரத்தை மீறி, எதுவும் செய்ய முடியாத ஆற்றாமையை படம் முழுக்க சுமந்து திரிகிறார் சுரேஷ் ரவி. அவரின் அப்பாவித்தனமான முகம் அதற்கு சரிவர பொருந்துகிறது. பல ஹீரோயின்களுக்கு பின்னணி குரலாக ஒலித்த ரவீனா ரவி, கனமான உணர்வுகளை வெளிப்படுத்தி நடிப்பிலும் பாஸ் மார்க் வாங்குகிறார். படத்தின் வில்லனாக, பார்வையாளர்களை தன் பார்வையாலேயே பயமுறுத்தி பார்க்கிறார் மைம் கோபி. காவல்துறை அதிகாரிக்கே உரிய இறுக்கத்தையும், ஆங்காங்கே நக்கலான திமிரையும் கலந்து கட்டி வில்லத்தனம் காட்டி ஸ்கோர் செய்கிறார். மற்ற துணை நடிகர்களும் தங்கள் பங்களிப்பை சிறப்பாக கொடுத்து செல்கிறார்கள். ஆதித்யா - சூரியாவின் இசை பாடல்களில் இதமாகவும், பின்னணி இசையில் மிரட்டலாகவும் ஒலித்து கூடுதல் பலம் சேர்கிறது. ஒளிப்பதிவாளர் விஷ்ணுவின் கேமராவும் வடிவேல் - விமல்ராஜின் எடிட்டிங்கும் படத்தை தொய்வின்றி கடத்தி செல்ல உதவுகிறது. \"காவல்துறையினர் பப்ளிக் சர்வன்ட் இல்லை, அவர்களுக்கு பப்ளிக்தான் சர்வன்ட்'' போன்ற பல நறுக் வசனங்கள் மூலம் கைத்தட்டல்களை பெறுகிறார் வசனகர்த்தா ஞானகரவேல். ஆனால், வசனங்களை முன்னிறுத்தியே கதை சொல்ல முயற்சி செய்திருப்பது, கொஞ்சம் சலிப்பை தந்து விடுகிறது. ஒரு சராசரி மனிதன் காவல்துறை அதிகாரியிடம் குரலை உயர்த்தி கூட பேச முடியாத அளவில் இங்கே நிறுவப்பட்டிருக்கும் அதிகார கட்டமைப்புகளை கேள்விக்குள்ளாக்கி இருக்கிறார் இயக்குநர் ஆர்.டி.எம். காவல்துறை உங்கள் நண்பன் என்பது பெயரிளவில் வாக்கியமாகவே மட்டுமே இருக்கிறது என்பதை அழுத்தமாக பதிவு செய்ய முயற்சித்திருக்கிறார். அதற்காகவே இயக்குநரை கண்டிப்பாக பாராட்டியாக வேண்டும். நாம் அன்றாடம் பார்த்து கடந்த சென்ற வலி மிகுந்த உண்மைகளையும் கண்முனே கொண்டு வந்து யோசிக்க வைக்கிறார். அதே போல, முழுக்க முழுக்க காவல்துறையின் தவறை மட்டுமே சுட்டிக்காட்டாமல், அங்கிருக்கும் நல்ல விஷயங்களையும் கவனமாக கையாண்டு கவரவும் செய்கிறார். சுரேஷ் ரவி - ரவீனாவுக்கு இடையேயான உறவையும், சராசரி மனிதர்களுக்கே உரித்தான சந்தோஷங்களோடும் துயரங்களோடும் காட்சிப்படுத்தியிருப்பது அழகு. முதல் பாதியில் தேவையான அதிர்வுகளை திரைக்கதையில் புகுத்தி, நம்மை கட்டிப்போடும் படக்குழு, அதை இரண்டாம் பாதியில் தவறவிட்டிருப்பது லேசான ஏமாற்றத்தை தருகிறது. இன்னும் அழுத்தமாக சொல்லகூடிய வகையில் கனமான கதைக்களம் அமைந்திருப்பினும், அது அடுத்தடுத்து நடக்கும் சம்பவங்களின் அடிப்படையில் மட்டுமே சொல்லப்பட்டிருப்பது வருத்தம்தான். ஆங்காங்கே சில லாஜிக் ஓட்டைகளும் எட்டிப்பார்க்கின்றன. (பத்திரிக்கையாளர்களுக்கான சிறப்பு முன்னோட்ட காட்சியின் (நவம்பர் 23) அடிப்படையில் இவ்விமர்சனம் எழுதப்பட்டுள்ளது. நவம்பர்-27 முதல், இத்திரைப்படம் திரையரங்குகளில் வெளியாகிறது.)", "வெளியிடப்பட்ட தேதி": "2020-11-23", "தீர்ப்பு": "ஒரு காக்கி சட்டைக்காரரின் அதிகார துஷ்பிரயோகத்துக்கு, சாமானியன் கொடுக்கும் பெரிய விலையை தத்ரூபமாக சொல்லி இருக்கிறது 'காவல்துறை உங்கள் நண்பன்'.", "மதிப்பீடு": "4"}
{ "index" : { "_index" : "director_db", "_type" : "review", "_id" :41 } }
{"இயக்குனர்": "ராஜேஷ் எம் செல்வா", "திரைப்படம்": "கடாரம் கொண்டான்", "விமர்சனம்": "கமல்ஹாசன் தயாரிப்பில் சீயான் விக்ரம் நடித்து வெளியாகியிருக்கும் படம் கடாரம் கொண்டான். டாக்டரான அபி ஹசன் கர்ப்பமான தனது மனைவி அக்சரா ஹாசனுடன் மலேசியாவில் வசிக்கிறார். அவர் பணிபுரியும் மருத்துவமனையில் ஆக்சடென்ட் ஆகி அட்மிட் செய்யப்படுகிறார் விக்ரம். அக்சரா ஹாசனை கடத்தி வைத்துக் கொண்டு , விக்ரமை தங்களிடம் ஒப்படைக்குமாறு அபியை மிரட்டுகிறது ஒரு கும்பல். யார் அந்த விக்ரம் , அக்சரா ஹாசன் மீட்கப்படுகிறாரா இல்லையா என்பதை பரபர ஆக்ஷன் காட்சிகளுடன் சொல்லியிருக்கும் படம் தான் கடாரம் கொண்டான். படத்துக்கு மிகப் பெரும் பலம் விக்ரம். ஸ்டைலிஷ் ஆன லுக்கில் படம் முழுக்க ஆதிக்கம் செலுத்தியிருக்கிறார். முதல் பாதி முழுவதும் அடக்கி வாசித்து , அதற்கும் சேர்த்து இரண்டாம் பாதியில் தூள் கிளப்பியருக்கிறார். விக்ரம் ரசிகர்களுக்கு இந்த படம் ட்ரீட் என்று சொல்லலாம். நடிகராக அபி ஹசனுக்கு இந்த படம் நல்ல அறிமுகம். மனைவியை இழந்து தவிக்கும் இளைஞன் வேடத்துக்கு சரியாக பொருந்துகிறார். அக்சரா ஹாசன் நடிப்பில் பெரிய குறை ஒன்றும் இல்லை. ஒரு பெரும் இசை சாம்ராஜ்யத்தையே நடத்தியிருக்கிறார் ஜிப்ரான். படத்தின் மூடுக்கு ஏற்ப இசையமைத்து காட்சிகளின் வீரியத்தை டபுள் மடங்காக்கியுள்ளார். இந்த படத்தின் சவுண்ட் டிசைனிங் சிறப்பாக இருந்நதது. குறிப்பாக கன் ஷாட்கள் சீன்களில் ஸ்கிரீனைத் தாண்டி நமக்கும் அதிர்கிறது. பரபர ஆக்ஷன் காட்சிகளை துல்லியமாக படம் பிடித்திருக்கிறார் ஒளிப்பதிவாளர் ஸ்ரீநிவாசா ஆர்.குதா. குறிப்பாக சேஸிங் சீன்களில் வேற லெவல். படத்தின் மேக்கிங் ஹாலிவுட் தரத்தில் இருந்தது. விக்ரம் யார் ? அவரின் பின்னணி என்ன ? ஆகியவை ஒரே காட்சியில் விறுவிறுவென சொல்லப்பட்டிருக்கின்றன. படத்தின் மூலமே அதுதான் என்பதால் இன்னும் நிதானமாக சொல்லியிருக்கலாம். முதல் பாதி கதைக்குள் செல்ல நீண்ட நேரம் எடுத்துக்கொள்ளப்படுகிறது.", "வெளியிடப்பட்ட தேதி": "2019-07-17", "தீர்ப்பு": "ஸ்டைலிஷான விக்ரம், பரபரப்பான ஆக்சன் திரில்லர் என கவனம் ஈர்க்கிறான் இந்த கடாரம் கொண்டான்", "மதிப்பீடு": "2.75"}
{ "index" : { "_index" : "director_db", "_type" : "review", "_id" :42 } }
{"இயக்குனர்": "லோகேஷ் கனகராஜ்", "திரைப்படம்": "கைதி", "விமர்சனம்": "ட்ரீம் வாரியர்ஸ் புரொடக்சன் சார்பாக எஸ்.ஆர். பிரபு, எஸ்.ஆர்.பிரகாஷ் பாபு, திருப்பூர் விவேக் ஆகியோரின் தயாரிப்பில் கார்த்தி, நரேன், விஜய் டிவி தீனா மற்றும் பலர் நடிப்பில் லோகேஷ் கனகராஜ் எழுத்து இயக்கத்தில் வெளியாகியிருக்கும் படம் 'கைதி'. ஒரு போதை கடத்தல் கும்பல் தமிழ்நாட்டிற்குள் பெரிய அளவில் போதை மருந்துகளை கடத்த முயற்சி செய்கிறது. இதனை காவல் அதிகாரி நரேன் தடுத்து அந்த போதைப்பொருட்களை சீஸ் செய்கிறார். சுமார் 850 கோடி மதிப்பிளான 900 கிலோ போதை பொருட்களை சீஸ் செய்த போலீஸ் அதிகாரி நரேன்-யை கொன்று, போதை மருந்தினை திருப்பி கொண்டு செல்ல கடத்தல் காரர்கள் திட்டம் போராடுகிறார்கள். நரேனுக்கும் போதைப்பொருள் கும்பலுக்கும் நடக்கும் சண்டையில் கார்த்தி எப்படி சிக்கினார்? இறுதியில் என நடந்தது? கார்த்தி அவரது மகளை சந்தித்தாரா? என்பதே படத்தின் கைதி. படம் தொடங்கிய இருபதாவது நிமிடத்திலேயே படத்தின் கிளைமாக்ஸை நோக்கி திரைக்கதை அமைத்து சுவாரஸ்ய படுத்தியிருக்கிறார் லோகேஷ் கனகராஜ். ஒரு இரவில் நடக்கும் கதை என்பதால் ஒளிப்பதிவில் கூடுதல் கவனம் செலுத்தி பாராட்டைப் பெறுகிறார் சத்யன் சூரியன். சாம் சி.ஸ் அழுத்தமான பின்னணி இசை திரைக்கதையை நகர்த்த பலமாக அமைந்துள்ளது. படம் படுவேகம், எந்த ஒரு காட்சியையும் நம்மால் ஊகிக்க முடியவில்லை. பாடல் இல்லாததும் சண்டைக் காட்சிகளும் மிகப்பெரிய ப்ளஸ் பாயின்ட். பாடல்கள் இடம்பெற்றிருந்தால் நிச்சயம் கதையின் வேகம் குறைந்திருக்கும். படத்தில் ஹீரோயின் இல்லாததும் படத்தில் குறையாகவே தெரியவில்லை. மொத்தத்தில் தீபாவளிக்கு மிகச்சிறப்பான ட்ரீட் கொடுத்துள்ளனர் கார்த்தி மற்றும் லோகேஷ் கனகராஜ் கூட்டணி.", "வெளியிடப்பட்ட தேதி": "2019-10-21", "தீர்ப்பு": "அழுத்தமான திரைக்கதை மற்றும் விறுவிறுப்பான காட்சிகளுடன் சுவாரஸியமான ஆக்சன் டிராமாவான இந்த 'கைதி', ஒரு மஸ்ட் வாச் சினிமா", "மதிப்பீடு": "3.75"}
{ "index" : { "_index" : "director_db", "_type" : "review", "_id" :43 } }
{"இயக்குனர்": "ராஜசேகர் துரைசாமி", "திரைப்படம்": "நடுக்காவேரியிலிருந்து கமலி", "விமர்சனம்": "ஆனந்தி நடிப்பில் இயக்குநர் ராஜசேகர் துரைசாமி இயக்கத்தில் வெளியாகியுள்ள திரைப்படம் கமலி From நடுகாவேரி. Abbundu Studios நிறுவனம் இப்படத்தை தயாரித்துள்ளது. மேலும் பிரதாப் போத்தன், இமான் அண்ணாச்சி உள்ளிட்டோர் முக்கிய கதாபாத்திரங்களில் நடித்துள்ள இப்படத்திற்கு தீன தயாளன் இசையமைத்துள்ளார். நடுக்காவேரி கிராமத்தை சேர்ந்த கமலி (ஆனந்தி) ஒரு வித்தியாசமான காரணத்திற்காக சென்னை சென்று ஐ.ஐ.டியில் படிக்க விரும்புகிறார். ஆனால் அதற்கான எந்த வசதியும் இல்லாத அவர், நுழைவு தேர்வை எதிர்கொள்வதில் பிரச்சனைகள் உண்டாக, அதை தொடர்ந்து அவர் ஐ.ஐ.டியில் சேருவதற்கு என்ன விஷயங்களை கடந்து வருகிறார்...? ஐ.ஐ.டியில் அவர் சந்திக்கும் சிக்கல் என்ன.? எல்லாம் கடந்து ஒரு சாதாரண கிராமத்து மாணவி எப்படி அக்கிராமத்துக்கே முகவரி ஆகிறாள்.? என்பதே படத்தின் மீதிக்கதை. ‘கயல்’ ஆனந்தியை இனி ‘கமலி’ ஆனந்தி என சொல்லும் அளவுக்கு நிறைவான நடிப்பை கொடுத்திருக்கிறார். கனவை கண்களில் சுமந்து திரிவதாகட்டும், விரும்பியவனை கண்டு அசடு வழிவதாகட்டும், எமோஷனல் காட்சிகள் கலங்குவதாகட்டும், தனது சின்ன சின்ன பாவனைகளால் ரசிக்க வைக்கிறார் ஆனந்தி. நிச்சயம் இந்த படம் அவருக்கு ஸ்பெஷல்தான்.! மூடுபனியில் கிட்டாருடன் காதல் பாடிய பிரதாப் போத்தனை மீண்டும் திரையில் பார்ப்பதே ரசிக்கும்படியாக இருந்தது. ஊக்கமூட்டும் ஆசிரியர்களின் கதாபாத்திரங்கள் பலவற்றை கண்டிருந்தாலும் பிரதாப் போத்தனின் தேர்வு கவர்கிறது. இமான் அண்ணாச்சி கிடைக்கும் இடங்களில் சின்ன சின்ன கவுன்ட்டர்களால் சிரிப்புக்கு கேரண்டி கொடுக்கிறார். நக்கலைட்ஸ் ஶ்ரீஜாவுக்கு நல்ல ரோல். அதை பிரமாதமாக செய்து கவனிக்க வைக்கிறார். நிறைய படங்களில் கண்டிப்பாக இவரை இனி எதிர்பார்க்கலாம். அழகம் பெருமாளுக்கு வழக்கமான அப்பா கதாபாத்திரம். மற்ற அனைவரும் கதையின் போக்கில் வந்து போகிறார்களே தவிர கவனிக்க வைக்க தவறுகிறார்கள். தீன தயாளனின் இசையில் பாடல்களும் பின்னணி இசையும் படத்தோடு இழைந்து பயணிக்கிறது. சக்திஶ்ரீ கோபாலன் பாடியுள்ள ‘முன்னொரு நாளில்’ பாடல் பாராட்டப்பட வேண்டிய கம்போசிங். ஜகதீஸன் லோகய்யனின் கேமரா நடுகாவேரி முதல் ஐ.ஐ.டிவரை நேர்த்தி காட்டுகிறது. நறுக்கென்ற எடிட்டிங் மூலம் படத்தின் சுவாரஸ்யத்தை குறையாமல் காப்பாற்றியிருக்கிறார் ஆர்.கோவிந்தராஜன். கல்வி சார்ந்து பல்வேறு திரைப்படங்கள் தொடர்ந்து வந்திருக்கின்றன. ஆனால், நுழைவுத் தேர்வுகள் குறித்து அழுத்தமாக பேச முயற்சி செய்ததற்கே இயக்குநர் ராஜசேகர் துரைசாமியை பாராட்டியாக வேண்டும். இந்த தேர்வுகளுக்கான கோச்சிங் சென்டர் வசதி கூட இன்னும் பல ஊர்களில் இல்லை என்பதை மிக அழகாக காட்சிப்படுத்தியிருக்கிறார் இயக்குநர். அதிகம் பாடம் எடுப்பது போலும் இல்லாமல், தேவையான ஹ்யூமருடன் அதை சொல்லிய விதத்தில் நம்பிக்கை அளிக்கிறார் ராஜசேகர்.! நிச்சயம் பெற்றோர்களுக்கும் மாணவர்களுக்கும் இந்த சூழலில் அவசியமான திரைப்படத்தை கொடுத்திருக்கிறார். இப்படி வலிமையான ஒரு களத்தை எடுத்து கொண்டு, முதல் பாதியில் தெளிவாக கதை நகர, இரண்டாம் பாதியில் அது லேசான சறுக்கலை சந்திக்கிறது. ஒரு சில காட்சிகள் படமாக்கப்பட்ட விதத்தில், யதார்த்தத்தை மீறி அதீத ட்ராமாவாக இருப்பது உணர்வு பூர்வமாக இல்லாமல் போய்விடுகிறது. சொல்ல வந்த விஷயத்தில் இருந்த கவனத்தை சொல்லிய விதத்தில் இன்னும் செலுத்தியிருந்தால், ‘கமலி From நடுக்காவேரி’ தமிழ் சினிமாவில் எப்போதுமே பேசப்படும் படைப்பாக இருந்திருப்பாள்!", "வெளியிடப்பட்ட தேதி": "2021-02-17", "தீர்ப்பு": "பெண்களுக்கு கல்வியே அடையாளம் என்பதை அழுத்தமாக திரையில் சொல்லிய விதத்தில் ‘கமலி From நடுக்காவேரி’ நிச்சயம் கவர்கிறாள்.!", "மதிப்பீடு": "4"}
{ "index" : { "_index" : "director_db", "_type" : "review", "_id" :44 } }
{"இயக்குனர்": "தேசிங் பெரியசாமி", "திரைப்படம்": "கண்ணும் கண்ணும் கொள்ளையடித்தால்", "விமர்சனம்": "துல்கர் சல்மான், கௌதம் மேனன், ரிது வர்மா உள்ளிட்டோர் நடிப்பில் வெளியாகியிருக்கும் படம் 'கண்ணும் கண்ணும் கொள்ளையடித்தால்'. வியகாம் 18 மற்றும் ஆன்டோ ஜோசஃப் ஃபிலிம் கம்பெனி தயாரித்துள்ள இந்த படத்தை தேசிங் பெரியசாமி எழுதி இயக்கியுள்ளார். ஆப் டெவலப்பர்ஸாக துல்கர் சல்மான் , தர்ஷன் இணைந்து ஸ்மார்டான ஃபோர்ஜெரி வேலைகளில் ஈடுபடுகின்றனர். இருவரும் தங்களது காதலிகளான ரிது வர்மா, நிரஞ்சனியுடன் குறிப்பிட்ட பணத்துடன் செட்டிலாக விடலாம் என நினைக்க, போலீஸான கௌதம் வாசுதேவ் மேனன் அவர்களை துரத்துகிறார். முடிவு என்ன ஆனது என்பதே இந்த படத்தின் கதை. மாடர்ன் இளைஞன் கம் ஸ்மார்ட்டான டெக்கியாக சித்தார்த் என்ற வேடத்துக்கு துல்கர் சல்மான். தனது ஷார்ப்பான பார்வையாலேயே தனது எண்ணங்களை வெளிப்படுத்தும் அளவுக்கு நல்ல நடிப்பை வழங்கியிருக்கிறார். அவரது நண்பராக தர்ஷன். முதல் படம் என்று எண்ண முடியாத அளவிற்கு தனது வேடத்தை சிறப்பாக கையாண்டுள்ளார். அவரது ஒன் லைனர்களால் ஆங்காங்கே சிரிப்பை வரவழைக்கின்றன. போலீஸாக கெளதம் மேனன். ரவுடிகளை மிரட்டி விட்டு வரும் அறிமுக காட்சியிலேயே நான் கிளாஸ் மட்டுமல்ல மாஸ் என்பதை காட்டியிருக்கிறார். சில தடுமாற்றங்கள்‌ இருந்தாலும் தனக்கு கொடுக்கப்பட்ட வேடத்தை நிறைவாக செய்துள்ளார் ரிது வர்மா. அவரது தோழியாக நிரஞ்சனா அகத்தியன் நல்ல அறிமுகம். ஹரிஷ்வர்தன் ரமேஷ்வர் பின்னணி இசையின்‌ மூலம் காட்சிகளுக்கு வலுசேர்த்திருக்கிறார். காட்சிகளை நேர்த்தியாகவும் கலர்ஃபுல்லாகவும் படமாக்கியிருக்கிறார் ஒளிப்பதிவாளர் கே.எம்.பாஸ்கரன். குறைவான கேரக்டர்களை மட்டுமே வைத்துக்கொண்டு திரைக்கதையில் ஸ்மார்ட்டான ட்விஸ்ட்டுகள் மூலம் விறுவிறுப்பாக கதை சொல்லியிருக்கிறார் அறிமுக இயக்குநர் தேசிங் பெரியசாமி. ஆங்காங்கே வரும் எதிர்பாராத ட்விஸ்டுகள் படத்தை சுவாரஸியப்படுத்துகின்றன. முதல் பாதியில் துல்கரும் தர்ஷனும் செய்யும் வித்தியாசமான ஃபோர்ஜெரி வேலைகள், காதல் காட்சிகள் , கௌதம் மேனன் அவர்களை பின்‌ தொடர்வது என இயல்பாக சென்றது. ஆனால் துல்கர் சல்மான் செய்யும் சில ட்ரிக்குகள் நம்பும்படி காட்சிப்படுத்தப்பட்டிருந்தாலும் அதன் உண்மைத்தன்மை குறித்து கேள்வி எழுப்ப தோன்றியது. ஆனாலும் திரைக்கதையில் காமெடி‌, ட்விஸ்ட்டுகள் என படத்தை சுவாரஸியப்படுத்தியிருக்கிறார்‌ இயக்குநர்.", "வெளியிடப்பட்ட தேதி": "2020-02-27", "தீர்ப்பு": "ஸ்மார்ட்டான ட்விஸ்ட்டுகள் , துல்கர்‌ சல்மானின்‌ பெர்ஃபார்மன்ஸ் என சுவாரசியமான படம் இந்த 'கண்ணும் கண்ணும் கொள்ளையடித்தால்'. ப்ரீ-கிளைமேக்ஸில் கௌதம் மேனனின் ஸ்பெஷல் எபிசோட் அருமை.", "மதிப்பீடு": "3.75"}
{ "index" : { "_index" : "director_db", "_type" : "review", "_id" :45 } }
{"இயக்குனர்": "மாரி செல்வராஜ்", "திரைப்படம்": "கர்ணன்", "விமர்சனம்": "தனுஷ் நடிப்பில் மாரி செல்வராஜ் இயக்கியுள்ள திரைப்படம் கர்ணன். கலைப்புலி S தாணு தயாரித்துள்ள இத்திரைப்படம் நேரடியாக தியேட்டரில் வெளியாகியுள்ளது. பொடியங்குளம் என்கிற கிராமத்தினர் நெடுநாட்களாக தங்களது ஊரில் பஸ் நிற்க வேண்டும் என கோரிக்கை வைத்து வருகிறார்கள். ஒருகட்டத்தில் அதே கோரிக்கையை கர்ணன் (தனுஷ்) வாளேந்தி கேட்க, அதற்கு பின்னர் என்ன ஆனது.? அடக்க நினைக்கும் அதிகார வர்க்கத்திற்கு அவர்கள் கொடுத்த பதில் என்ன? என்பதே மீதிக்கதை. கர்ணனாக தனுஷ் அந்த கிராமத்து ஆளாகவே மாறியிருக்கிறார். நடிப்பதில் கொஞ்சமும் சிரமம் காட்டாமல் பார்வைகளாலேயே அசத்துகிறார். தனுஷின் கரியரில் கர்ணன் மற்றுமொரு மகுடம். ஏமராஜாவாக வரும் லால், தோற்றத்திலும் நடிப்பிலும் கம்பீரம். ரஜிஷா விஜயன், கௌரி, லக்ஷ்மி ப்ரியா சந்திரமௌலி உள்ளிட்டோர் இக்கதைக்கு சரியான பங்களிப்பை கொடுக்கிறார்கள். வில்லத்தனத்தில் நட்டி அசால்டு காட்டுகிறார். குறிப்பாக போலீஸ் ஸ்டேஷன் காட்சிகளில் நம்மை உறைய வைக்கிறார். யோகி பாபுக்கு காமெடியை கடந்த நல்ல ரோல் இப்படத்தில். படத்தின் உணர்வுகளை நமக்குள் கடத்துவதில் சந்தோஷ் நாராயணன் இசைக்கு பெரும் பங்குண்டு. பின்னணி இசையில் மிரட்டியிருக்கிறார். பாடல்கள் அனைத்துமே ரசிக்க வைக்கிறது. தேனி ஈஸ்வரின் கேமரா இயக்குநரின் சிந்தனையை அப்படியே திரையில் கொண்டு வருகிறது. அக்கிராமத்தின் நிலப்பரப்பை அழகாகவும் நேர்த்தியாகவும் படம் பிடித்திருக்கிறது. ஆர்ட் டைரக்ஷனில் ராமலிங்கம் காட்டியிருக்கும் உழைப்பு அபாரம். அந்த கிராமமே செட் என்பதை நம்ப முடியாத வகையில் அமைத்திருக்கிறார். செல்வாவின் எடிட்டிங் கச்சிதம். பரியேறும் பெருமாள் மூலம் பெரும் பாராட்டுக்களை குவித்த மாரி செல்வராஜுக்கு இயக்குநராக அடுத்தக்கட்ட பாய்ச்சல் இது. பெரிய ஹீரோவின் படத்திலும் தனது ட்ரேட்மார்க்கை பதித்துள்ளார். பல்வேறு குறியீடுகளுடன் காட்சி மொழியில் படத்தை அணுகியிருப்பது சிறப்பு. இடைவேளையில் இருந்த மிரட்சி க்ளைமாக்ஸில் மிஸ் ஆகிறது. எனினும் சொல்ல வந்த விஷயத்தை ஆழமாகவும் அழுத்தமாகவும் சொல்லிய விதத்தில் கர்ணன் கவர்கிறது.", "வெளியிடப்பட்ட தேதி": "2021-04-01", "தீர்ப்பு": "அநீதி, அடக்குமுறைக்கு எதிராக தனுஷ் & மாரியின் உரத்த குரல் கர்ணன் - நிச்சயம் பார்க்க வேண்டிய படம்.", "மதிப்பீடு": "4"}
{ "index" : { "_index" : "director_db", "_type" : "review", "_id" :46 } }
{"இயக்குனர்": "சிம்புதேவன்", "திரைப்படம்": "கசடதபற", "விமர்சனம்": "வெங்கட் பிரபுவின் Black Ticket Company மற்றும் ஆர். ரவீந்திரனின் Trident Arts Productions தயாரிப்பில் இயக்குநர் சிம்புதேவன் எழுதி இயக்கி நேரடியாக SonyLIV ஓடிடி தளத்தில் வெளியாகியுள்ள திரைப்படம் 'கசடதபற'. சந்தீப் கிஷன், ஹரீஷ் கல்யாண், ஷாந்தனு, வெங்கட் பிரபு, பிரேம்ஜி, ரெஜினா, ப்ரியா பவானி ஷங்கர், விஜயலக்ஷ்மி, சிஜா ரோஸ் ஆகியோர் முக்கிய கதாபாத்திரங்களில் நடித்துள்ளனர். வெங்கட் பிரபு இத்திரைப்படத்தை தயாரித்துள்ளார். Vantage Point Theory மற்றும் Butterfly Effect எனும் இரண்டு கோட்பாடுகளை மையமாக கொண்டு, தென் சென்னையின் வெவ்வேறு மனிதர்களின் கதையை, அடுத்தடுத்து நடக்கும் சம்பவங்களை தொகுத்து உருவாக்கியுள்ள திரைப்படம்தான் இந்த ‘கசடதபற’. வெங்கட் பிரபுவும் விஜயலக்ஷ்மியும் மனதை உருக்கும் அளவுக்கு தனித்து ஸ்கோர் செய்கிறார்கள். ஷாந்தனு, சந்தீப் கிஷன், ரெஜினா கேஸண்ட்ரா, ப்ரியா பவானி ஷங்கர் ஆகியோர் கதையின் நகர்வுக்கு பலம் சேர்க்கிறார்கள். ஹரீஷ் கல்யான் கேரக்டர் ஸ்கெட்ச்சும், அதை அவர் டெலிவர் செய்துள்ள விதமும் சிறப்பு. பிரேம்ஜி எதிர்பார்க்காத சர்ப்ரைஸ்.! யுவன் ஷங்கர் ராஜா, ஷான் ரோல்டன், சாம் சிஎஸ், பிரேம்ஜி, ஜிப்ரான், சந்தோஷ் நாராயணன் என தமிழ் சினிமாவின் ஆறு இசையமைப்பாளர்கள் திரைக்கதையோடு துணை நிற்கிறார்கள். கலர் டோன், Aspect Ratio என காட்சிக்கு காட்சி ஒளிப்பதிவாளர்களின் உழைப்பு தெரிகிறது. ஆறு பகுதிகளையும் ஒரே படமாக்கிய படத்தொகுப்பாளர்களின் பங்களிப்பு பாராட்டுதலுக்கு உரியது. இப்படி இத்திரைப்படத்தை தொழில்நுட்ப ரீதியாகவும் உயர்த்தி பிடிக்கும் டெக்னிக்கல் மூளைகளுக்கு சல்யூட். ஆந்தாலஜி படம் இல்லை இது. ஆனால் 6 கதைகளில் ஒவ்வொரு கேரக்டரும் ஒவ்வொரு விதம். வெவ்வேறு வாழ்க்கை. ஒரு கதை அழகாக இன்னொரு கதையுடன் சென்று கைகோர்க்க, முந்தைய கதையின் ட்விஸ்ட் அடுத்த கதையில் உடைவதும், அடுத்த கதைக்கான முடிச்சு முந்தைய கதையில் விழுவதும் செம்ம. க்ளைமாக்ஸ் வரை கனமான உணர்வுகளை கொண்டு கதை சொல்லி முடித்ததில் க்ளாப்ஸ் வாங்குகிறார் இயக்குநர். சந்தீப் கிஷன், ஹரீஷ் கல்யாண் கதைகளுக்கு இன்னும் ஒரு முடிவைக் கொடுத்து நிறைவு செய்திருக்கலாம். அரசியல் நையாண்டி, மேஜிக்கல் சர்ரியலிசம், ஃபேண்டஸி என படத்திற்கு படம் வெரைட்டி காட்டும் சிம்புதேவன், தமிழில் ஒரு தரமான ஹைப்பர் லிங் படத்தை கொடுப்பதிலும் சிக்சர் அடித்துள்ளார். எப்போதும் வயிறு குலுங்க சிரிக்க வைப்பவர், இம்முறை நெகிழ வைத்திருக்கிறார்.", "வெளியிடப்பட்ட தேதி": "2021-08-27", "தீர்ப்பு": "எடுத்து கொண்ட களத்திலும், கதை சொல்லிய விதத்திலும் - கசடதபற ஒரு புதிய அனுபவம்.", "மதிப்பீடு": "3.75"}
{ "index" : { "_index" : "director_db", "_type" : "review", "_id" :47 } }
{"இயக்குனர்": "சுசீந்திரன்", "திரைப்படம்": "கபடி கபடி", "விமர்சனம்": "நல்லுசாமி பிச்சர்ஸ் தாய்சரவணன் தயாரிப்பில் இயக்குநர் மற்றும் நடிகர் சசிகுமார் மற்றும் பாரதிராஜா முன்னணி கதாபாத்திரத்தில் நடித்து டி.இமான் இசையமைத்து சுசீந்திரன் எண்ணம் இயக்கத்தில் வெளிவந்து இருக்கும் படம் ‘கென்னடி கிளப்’. கபடி விளையாட்டை உயிராக நினைக்கும் கிராமத்துப் பெண்களுக்கு சசிகுமார் எப்படி பயிற்சி கொடுத்து கபடி விளையாட்டுத் துறையில் நடக்கும் அரசியல் சூழ்ச்சிகளை மீறி அந்த பெண்களைத் தேசிய அளவிலான கபடிப் போட்டியில் கலந்து கொள்ள வைக்கிறார். அவர்கள் வெற்றி பெற்றார்களா இல்லையா என்பதைச் சுவாரசியமாகச் சொல்லி இருக்கும் படமே கென்னடி கிளப்.  சசிகுமார் தனது சிறந்த நடிப்பை வெளிப்படுத்தி நமது மனங்களில் இடம்பிடிக்கிறார். தனது அணிக்காக சசிகுமார் தனது வேலையை தூக்கி எறியும் செயல் படம் பார்க்கும் நம்மை ரசிக்க வைக்கிறது. பாண்டியநாடு படத்தில் பார்த்த பாராதிராஜா இதில் கொஞ்சம் மிஸ்ஸிங், பாரதிராஜா படம் முழுவதும் வந்தாலும் அவர் கதாபாத்திரதில் மேலும் வலிமை சேர்த்து இருக்கலாம் . படத்தில் ஹீரோயின் என்று யாருமில்லை, கபடி வீராங்கனைகளாக நடித்த அனைவருமே ஹீரோயின்தான். படத்தில் நிறைய புது முகங்கள் இருந்தாலும் அனைவருமே சிறப்பாக நடித்து இருக்கின்றனர் என்றே சொல்லவேண்டும். ஒளிப்பதிவாளர் குருதேவ் தனது பணியைச் சிறப்பாகச் செய்து இருக்கிறார். கபடி காட்சிகளை மிக தத்ரூபமாகப் படம் பிடித்து இருக்கிறார். எப்படியும் இந்த மாதிரி ஸ்போர்ட்ஸ் படம் என்றாலே கிளைமேக்ஸில் ஆடியன்ஸை, சீட்டின் நுனிக்கு வர வைப்பார்கள், இந்த படத்தில் ஆரம்பத்திலிருந்து பெரிதும் அப்படி எந்த காட்சி இல்லை என்றாலும், கிளைமேக்ஸில் கண்டிப்பாக அனைவரும் சீட்டின் நுனிக்கு வருவது உறுதி. டி.இமான் பின்னணி இசையில் கலக்கியுள்ளார், படத்தில் 'கபடி கபடி' பாடல் படத்தின் விளையாட்டு காட்சிகளுக்கு நல்ல வேகத்தை கூட்டுகிறது மிக எளிதில் யூகிக்கக்கூடிய திரைக்கதை என்பதால், இது தான் நடக்கப்போகிறது என முன்னரே தெரிந்துவிடுகிறது. ஏற்கனவே வெளிவந்த பல விளையாட்டு படங்களின் பாதிப்பு கென்னடி கிளப்பில் நிறையவே தெரிகிறது. வில்லன் கதாபாத்திரமும், சசிகுமாருடன் அவருக்கான மோதலும் கிட்டத்தட்ட சமீபத்திய விளையாட்டு படங்களை நினைவுப்படுத்துகிறது. மாவட்ட கபடி போட்டியில் தஞ்சாவூர் அணிக்கு செம பில்டப் கொடுத்துவிட்டு, அந்த அணியின் கோச்சாக சூரியை கொஸ்ட் ரோல் செய்த காமெடி காட்சிகள் எல்லாம் எடுபடவில்லை. இயக்குனர் சுசீந்திரன் கபடி போட்டி ஆரம்பித்த கதையில் தொடங்கி அது வளர்ந்து தற்போது எப்படி ஒரு விளையாட்டு அரசியலாக மாறியுள்ளது, இதன் பின் எப்படி பணம் விளையாடுகின்றது என்பதை தெளிவாக காட்டியுள்ளார்.தனது முதல் படமான வெண்ணிலா கபடி குழுவில் உள்ளூர் கபடியை காட்டிய சுசீந்திரன், கென்னடி கிளப்பில் தேசிய அளவிலான கபடி போட்டிகளை காண்பித்து சுவாரஸ்யப்படுத்தி இருக்கிறார்.", "வெளியிடப்பட்ட தேதி": "2019-08-22", "தீர்ப்பு": "பெண்கள் கபடியை சுற்றியுள்ள கஷ்டங்களையும் அரசியலையும் நேர்மையாக காட்டி இருக்கிறது இந்த கென்னடி கிளப்.", "மதிப்பீடு": "2.75"}
{ "index" : { "_index" : "director_db", "_type" : "review", "_id" :48 } }
{"இயக்குனர்": "ஏ எல் விஜய், கௌதம் வாசுதேவ் மேனன், நலன் குமாரசாமி, வெங்கட் பிரபு", "திரைப்படம்": "குட்டி ஸ்டோரி", "விமர்சனம்": "வேல்ஸ் ஃபிலிம் இன்டர்நேஷனல் தயாரிப்பில் உருவாகி நேரடியாக தியேட்டர்களில் வெளியாகியுள்ள ஆந்தாலஜி திரைப்படம் 'குட்டி ஸ்டோரி'. முன்னணி இயக்குநர்களான கவுதம் வாசுதேவ் மேனன், ஏ.எல்.விஜய், வெங்கட் பிரபு மற்றும் நலன் குமாரசாமி இத்திரைப்படத்தை இயக்கியுள்ளனர். விஜய் சேதுபதி, அதிதி பாலன், வருண், சாக்‌ஷி அகர்வால், சங்கீதா, அமலா பால், ரோபோ ஷங்கர், மேகா ஆகாஷ், அமிதாஷ் உள்ளிட்டோர் இப்படத்தில் முக்கிய கதாபாத்திரங்களில் நடித்துள்ளனர். காதலும் அன்பும் இந்த சமூகத்தில் இருக்கும் பலவாறான மனிதர்களிடையே ஏற்படுத்தும் தாக்கத்தையும் அதற்குள் இருக்கும் சந்தோஷங்களையும் சிக்கல்களையும் நான்கு வெவ்வேறு கதைகளாக தொகுத்து வழங்கும் ஆந்தாலஜி லவ் ஸ்டோரிதான் இந்த குட்டி ஸ்டோரி. எதிர்பாரா முத்தம், அவனும் நானும், லோகம், ஆடல் - பாடல் என நான்கு கதைகளும் தனித்தனியே நமக்கு இதில் சொல்லப்படுகிறது. கவுதம் மேனனின் இளமை ததும்பும் பகுதியுடன் ஆரம்பிக்கும் 'எதிர்பாரா முத்தம்' பக்காவான ஓப்பனிங்காக அமைகிறது. வேறொரு பெண்ணை காதலித்து வரும் ஆதியும் - மிர்ணாளினியும் கல்லூரி நண்பர்கள். இந்த நட்புக்கிடையில் ஒரு எதிர்பாரா சம்பவம் நடக்க, அதன்பிறகு நடந்த சம்பவங்களும், இருவரின் வாழ்க்கை பயணங்களும் என்னவானது என்பதை வழக்கமாக தனது படங்களில் தென்படும் காப்பு, காபி ஷாப், என்ஜினியரிங் காலேஜ் உள்ளிட்ட ட்ரேட்மார்க் விஷயங்களோடு சொல்லியிருக்கிறார் கவுதம் மேனன். ஆதியாக கவுதம் மேனன் கதையின் நாயகனாக கச்சிதம் காட்டுகிறார். இளம் ஆதியாக வரும் வினோத் கிஷனும், அமலா பாலும் கூடுதல் அழகு சேர்க்கிறார்கள். ஒரு ஆணும் பெண்ணும் வெறும் நண்பர்களாக மட்டுமே அன்பு செலுத்தி கொண்டிருக்க முடியுமா.? இந்த சமூகம் அவர்களை என்னவாக புரிந்து வைத்து கொண்டிருக்கிறது.? என்பதை மென் உணர்வுடன் நிதானமாக சொல்ல முயற்சித்திருக்கிறார். படத்தின் கடையில் வரும் நீண்ட ஷாட்க்காகவே ஒளிப்பதிவாளர் மனோஜ் பரமாஹன்ஸாவை பாராட்டியாக வேண்டும். சிறிய பகுதியாக இருப்பினும், அதை முடிந்தளவுக்கு உயிர்ப்புடன் காட்ட முழு உழைப்பை கொடுத்திருக்கிறது படத்தின் டெக்னிக்கல் டீம். ஏ.எல்.விஜய் இயக்கத்தில் 'அவனும் நானும்'. மேகா அகாஷும் அமிதாஷும் காதலர்களாக பழகி வர, மேகா கர்ப்பமாக இருப்பது தெரிய வருகிறது. வீட்டிற்கோ மற்றவர்களுக்கோ தெரியாமல் இந்த குழந்தையை கலைப்பதா சுமப்பதா என்ற குழப்பத்தில் மூழ்கும் அவர், அதன் பின்னர் எடுத்த முடிவுகளும்., அதைத் தொடர்ந்து நடந்த சம்பவங்களுமே இப்பகுதியின் கதை. ஃபீல் குட் படங்களை பக்காவாக கொடுத்து அசத்தும் ஏ.எல்.விஜய் இயக்கம் என்பதே இப்பகுதியில் எதிர்ப்பார்ப்பை ஏற்படுத்தியிருந்தது. ஆனால் பெரிதான சுவாரஸ்யங்களை விடுத்து, ஒரே நேர்கோட்டில் பயணிக்கும் திரைக்கதை லேசான தொய்வை ஏற்படுத்திவிடுகிறது. மேகா ஆகாஷுக்கு கனமாக கதாபாத்திரம். அதை உள்வாங்கி நடித்திருக்கிறார். முழு நீள திரைப்படத்திற்கான கதையை சிறு பகுதியாக கொடுக்க முயற்சித்திருப்பது, நிகழும் கால மாற்றங்களில் நம்மை ஒன்றவிடாமல் செய்வது வருத்தம். அடுத்ததாக வெங்கட் பிரபு இயக்கத்தில் 'லோகம்'. கேம் ப்ரியர்களான ஆடம் மற்றும் ஈவ் இருவரும் லோகம் என்ற வீடியோ கேமுக்குள் பழகுகிறார்கள். இந்த முகமறியா காதல் கதையில் ஒரு எதிர்பாரா திருப்பம் உண்டாக, அதன் பின்னர் இருவருக்கும் என்ன ஆகிறது.? வீடியோ கேம் தாண்டி அவர்களின் வாழ்க்கையை காதல் ஒன்றிணைக்கிறதா..? என்பதே லோகம் பகுதியின் மீதிக்கதை. காதலை கருவாகக் கொண்டு அமைந்திருக்கும் இப்பகுதியில், வீடியோ கேம் மூலம் வித்தியாசம் காட்டி லைக்ஸ் அள்ளுகிறார் இயக்குநர் வெங்கட் பிரபு. கேம் ப்ரியர்களுக்கும் நெக்ஸ்ட் ஜெனரேஷன் இளசுகளுக்கும் பிடிக்கும்படியான காட்சியமைப்புகள் கவர்கின்றன. கேமில் வரும் காட்சிகளை அழகாக வடிவமைத்திருக்கும் VFX மற்றும் கிராபிக்ஸ் டீம் கவனிக்க வைக்கிறது. கடைசியாக நலன் குமாரசாமி இயக்கத்தில் 'ஆடல் - பாடல்'. விஜய் சேதுபதி மற்றும் அதிதி பாலன் ஆகியோரின் நடிப்பில் இப்பகுதியை படமாக்கி இருக்கிறார்கள். வேறு ஒரு பெண்ணுடன் விஜய் சேதுபதி தொடர்பில் இருப்பது, அவரது மனைவியாக வரும் அதிதி பாலனுக்கு தெரிய வருகிறது. இதை தொடர்ந்து இன்னும் ஓர் அதிர்ச்சியான விஷயம் விஜய் சேதுபதிக்கு தெரிய வருகிறது. அடுத்தடுத்த அதிர்ச்சியைக் கடந்து, அவர்களின் உறவு என்னவாகிறது.? காதல் என்பது அவர்களுக்குள் என்னவாக இருக்கிறது.? என்பதே இப்பகுதியின் மீதிக்கதை. குறும்படங்களின் மூலம் பயிற்சியடைந்த நலன் குமாரசாமி ஒரே வீட்டுக்குள் மொத்த கதையை நகர்த்தி அசத்தலான ஃபினிஷிங் கொடுக்கிறார். சென்சிட்டிவாக அணுக வேண்டிய இடங்களை தனது கதை சொல்லும் விதம் மூலமாக நமக்குள் நெருங்க வைத்து நேர்த்தி காட்டுகிறார் நலன். எப்போதும் போலவே தனது பாத்திரத்தை செவ்வென செய்து அசால்ட் செய்கிறார் விஜய் சேதுபதி. 'அருவி' அதிதி பாலன் அடர்த்தியான நடிப்பில் கனம் கூட்டுகிறார். எட்வின் லூயிஸின் பின்னணி இசை இப்பகுதிக்கு நிச்சயம் மற்றுமொரு பலமே. எந்த இடத்திலும் சலிப்பை ஏற்படவிடாமல் கதை நகர இவரின் இசை பெரிதும் உதவுகிறது. க்ளைமாக்ஸ் காட்சிக்கு முன்னர் அதிதி பாலன் பேசும் அந்த ஒற்றை வசனம்.. பளீச். அடுத்தடுத்த ஆந்தாலஜி கதையம்சம் கொண்ட படங்களை பார்த்து பழக்கப்பட்டு வரும் நமது பார்வையாளர்களுக்கு நிச்சயம் 'குட்டி ஸ்டோரி'யை ஒரு ஃபீல்குட் காதல் ட்ராமாவாக கருதலாம். ஆங்காங்கே சறுக்கல்களை கொடுக்கும் சில இடங்களை இன்னும் கொஞ்சம் சரி செய்திருந்தால், கண்டிப்பாக குட்டி ஸ்டோரியை உச்சி முகர்ந்து கொண்டாடியிருக்கலாம்.!", "வெளியிடப்பட்ட தேதி": "2021-02-11", "தீர்ப்பு": "காதல் என்ற புள்ளியில் மனிதர்களின் வெவ்வேறு உணர்வுகளை நயமாக பேசும் 'குட்டி ஸ்டோரி' - ரசித்து பார்க்கலாம்.!", "மதிப்பீடு": "1.5"}
{ "index" : { "_index" : "director_db", "_type" : "review", "_id" :49 } }
{"இயக்குனர்": "எஸ் பி ஜனநாதன்", "திரைப்படம்": "லாபம்", "விமர்சனம்": "மறைந்த இயக்குநர் எஸ்.பி.ஜனநாதன் இயக்கத்தில் வெளியாகியுள்ள திரைப்படம் லாபம். விஜய் சேதுபதி, ஸ்ருதி ஹாசன், கலையரசன், ஜகபதி பாபு உள்ளிட்டோர் முக்கிய கதாபாத்திரங்களில் நடித்துள்ளனர். விஜய் சேதுபதி புரொடக்ஷன் மற்றும் 7c’s Entertainment இத்திரைப்படத்தை தயாரித்துள்ளது. 6 வருடங்கள் சொந்த ஊரை விட்டு வெளியேறி உலகம் முழுவதும் சுற்றி திரிந்துவிட்டு ஊருக்கு வருகிறார் பக்கிரி (விஜய் சேதுபதி). அங்கே உள்ளூர் முதலாளிகளால் விவசாய மக்கள் சுரண்டுப்பட்டு வருவதை அறிந்து, அவர்களுக்கான மீட்பு போராட்டத்தை கையில் எடுக்கிறார். இந்த போராட்டம் வெற்றி பெற்றதா? இல்லையா? என்பதே மீதிக்கதை. பக்கிரியாக விஜய் சேதுபதி எப்போதும் போல தனது அலட்டலான உடல் மொழி காட்டி அசத்துகிறார். பெரும்பாலான வசனங்கள் தகவல்களாக இருக்க, அதை முடிந்தளவு பிரச்சாரமாக இல்லாமல் நமக்குள் கடத்துகிறார். எனினும் படங்களில் அல்லாமல் எதார்த்தமாக நாம் பார்க்கும் விஜய் சேதுபதியாகவே வருகிறார். பக்கிரி கதாபாத்திரத்திற்கு இன்னும் கொஞ்சம் வெரைட்டி காட்டியிருக்கலாம். க்ளாராவாக ஸ்ருதி ஹாசன். அறிமுக பாடலிலேயே தனது நடனத்தால் கவர்கிறார். நடிப்பதற்கென்று பெரிதாக இடம் இல்லாவிட்டாலும், கிடைத்த இடங்களில் கலகலப்பூட்டி ரசிக்க வைக்கிறார். கலையரசன், டேனியல், ப்ருத்விராஜ் என விஜய் சேதுபதிக்கு பக்கபலமாக வரும் இளைஞர் பட்டாளம் படத்திற்கும் பலம் சேர்க்கிறார்கள். டி.இமானின் பாடல்கள் கேட்டதும் ரசிக்க வைக்கின்றன. பின்னணி இசையிலும் படத்தின் தேவையை உணர்ந்து பணியாற்றியிருக்கிறார். ராம்ஜியின் கேமரா, பசுமையையும் வறட்சியையும் ஒருங்கே படம் பிடித்து காட்டுகிறது. எப்போதுமே தனது படங்களின் வழியாக உலக அரசியலையும், மக்களுக்கான கருத்துக்களையும் தொடர்ந்து பேசி வந்த எஸ்.பி.ஜனநாதன், இத்திரைப்படத்திலும் அதற்கு குறை வைக்கவில்லை. குறிப்பாக வசனங்களில் தீப்பொறி தெறிக்கிறது. உணவு அரசியல், பொருளாதாரம், லாபம் என்கிற பெயரிலான கொள்ளை, பொதுவுடமை என படம் நெடுக புரட்சிகர கருத்துக்களை எளிமையாகவும் ஆழமாகவும் சொல்லியதற்காகவே, இயக்குநருக்கு ரெட் சல்யூட். கருத்தியல் ரீதியாக உரக்க பேசும் திரைப்படத்தில், திரைக்கதை துவண்டு போவது மைனஸ். படமாக்கப்பட்ட விதத்திலும் சட்டென முடியும் க்ளைமாக்ஸிலும் கூடுதல் மெனக்கெடலை காட்டியிருக்கலாம் என்று தோன்றுகிறது.", "வெளியிடப்பட்ட தேதி": "2021-09-08", "தீர்ப்பு": "மக்களுக்கான மாற்று அரசியலை புரிய வைக்க ஒரு புதிய முயற்சி - லாபம்.", "மதிப்பீடு": "Not Rated Yet"}
{ "index" : { "_index" : "director_db", "_type" : "review", "_id" :50 } }
{"இயக்குனர்": "பிரபு", "திரைப்படம்": "எல்.கே.ஜி", "விமர்சனம்": "தோற்று போன அரசியல்வாதியான தந்தையை பார்த்து அரசியலில் வெற்றி பெற துடிக்கும் இளைஞனின் கதை. லால்குடி கருப்பையா காந்தி என்கிற எல்கேஜியாக ஆர்ஜே பாலாஜி. படம் முழுக்க அவர் ஆதிக்கம் தான். முதல்பாதி முழுவதும் வார்டு கவுன்சிலராக தன்னை பிரபலப்படுத்தும் நோக்கில் அவர் செய்யும் நடவடிக்கைகள் எல்லாமே நன்றாக சிரிப்பை வரவழைக்கின்றன. பின் பாதியில் இயலாமை, தோல்வி பயம், கோபம் என தனது சீரியஸான மற்றொரு முகத்தையும் அவர் காட்டுகிறார். அவரது தந்தையாக நாஞ்சில் சம்பத். நிஜ வாழ்வில் அரசியல் பேச்சாளராக இருந்த அவருக்கு அதனை பிரதிபலிக்கும் வேடம். அது அவருக்கு சரியாக பொறுந்தியிருக்கிறது. வழக்கமான ஹீரோயின் போல் அல்லாமல், கதையின் போக்கை மாற்றும் முக்கிய வேடம் பிரியா ஆனந்துக்கு. அதனை அழகாக செய்திருக்கிறார். கடந்த இரண்டரை வருடங்களாக தமிழக அரசியல் நிகழ்ந்தவைகளை அடிப்படையாகக் கொண்டு திரைக்கதை அமைக்கப்பட்டிருக்கிறது. அதுவே படத்தை ஆங்காங்கே சுவாரஸியப்படுத்துகின்றன. மேலும் ஒளிப்பதிவும், இசையும் அரசியல் காமெடி படத்துக்கு தேவையானதை நிறைவாக செய்திருக்கின்றன. தேர்தல் நேரத்தில் மக்கள் மத்தியில் அரசியல் கட்சிகள் என்னென்ன மாதிரியான நடவடிக்கைகளில் ஈடுபடுகின்றன என்பதை இந்த படம் நமக்கு உணர்த்துகிறது. ஒன்றுக்கு மேல் ஒன்றென அவர் சொல்லி வைத்தாற்போல ஆர்ஜே பாலாஜியின் அரசியல் நகர்வுகள் அமைவது, பிரச்சனைகள் வந்தாலும் அதனை அவர் எளிதாகக் கடப்பது என காட்சிகளில் நம்பகத்தன்மை குறைந்தாலும், வசனங்கள் மற்றும் சுவாரஸியமான திரைக்கதையால் அதனை வேகமாக கடக்கிறோம். படத்தில் ஆர்ஜே பாலாஜிக்கு பலம் வாய்ந்த எதிரியாக காட்டப்படும் ஜேகே ரித்தீஷும் ஒரு கட்டத்துக்கு மேல் காமெடி செய்யப்படுகிறார். இப்படி ஒரு சில குறைகள் இருந்தாலும் ஆங்காங்கே வரும் சுவாரஸியமான காட்சிகளால் படம் நிறைவான உணர்வைத் தருகிறது.", "வெளியிடப்பட்ட தேதி": "2019-02-21", "தீர்ப்பு": "காமெடி கலந்த ஜனரஞ்சகமான பொலிட்டிகல் டிராமா இந்த எல்கேஜி. சிரிக்கவும், சிந்திக்கவும் பார்க்கவேண்டிய படம்", "மதிப்பீடு": "3"}
{ "index" : { "_index" : "director_db", "_type" : "review", "_id" :51 } }
{"இயக்குனர்": "எஸ்.ஜி சார்லஸ்", "திரைப்படம்": "லாக்கப்", "விமர்சனம்": "வைபவ், வெங்கட் பிரபு, வாணி போஜன் உள்ளிட்டோர் நடிப்பில் ஜீ5 தளத்தில் வெளியாகியிருக்கும் படம் 'லாக்கப்'. நடிகர் நிதின் சத்யா தயாரித்திருக்கும் இந்த படத்தை எஸ்.ஜி.சார்லஸ் எழுதி இயக்கியுள்ளார். இன்ஸ்பெக்டர் சம்பத் மற்றும் மல்லிகா என்ற பெண்ணின் மரணங்களை ஈஸ்வரி ராவ் தலைமையிலான போலீஸ் குழு விசாரிக்கிறது. ஒரு கட்டத்தில் இரண்டு கொலைகளுக்குமான தொடர்பை கண்டுபிடிக்கிறார் ஈஸ்வரி ராவ். அந்த தொடர்பு என்ன ? குற்றவாளிகள் யார் ? என்ற கேள்விகளுக்கு திரில்லர் பாணியில் விடை சொல்லியிருக்கும் படமே 'லாக்கப்'. போலீஸ் எஸ்ஐ வெங்கட் பிரபு, போலீஸ் கான்ஸ்டபிளாக வைபவ், இன்ஸ்பெக்டர் ஈஸ்வரி ராவ் ஆகியோரின் கதாப்பாத்திரங்களை மிக நேர்த்தியாக வடிவமைத்திருக்கிறார் இயக்குநர் எஸ்ஜி சார்லஸ். அவர்களும் அவற்றை திறம்பட கையாண்டிருக்கிறார்கள். குறிப்பாக கிளைமேக்ஸிற்கு முன்பாக வெங்கட் பிரபு - வைபவ் மிரட்டியிருக்கின்றனர். அதுவும் வெங்கட் பிரபு வேற லெவல். வைபவின் காதலியாக வாணி போஜன், எளிய குடும்பத்து டீன் ஏஜ் பெண்ணின் அம்மாவாக பூர்ணா தங்கள் வேடங்களை சரியாக செய்திருக்கின்றனர். முதலில் இருந்தே இரண்டு கொலைகளுக்கும் வெங்கட் பிரபு மற்றும் வைபவிற்கு தொடர்பு இருப்பதாக பார்வையாளர்களுக்கு உணர்த்தி விட்டு, ஆனால் அது எப்படி என்று வழக்கமான திரில்லர் பாணியில் இருந்து விலகி வித்தியாசமான கோணத்தில் கதை சொல்லப்பட்டிருக்கிறது. 'நிரபராதிகளை கொலை பண்றதுக்கு நாங்க என்ன போலீஸா?' என்பது போன்ற வசனங்கள் சில இடங்களில் நன்றாக இருந்தது. சில காட்சிகளை முன்பே கணிக்க முடிவதால் அக்காட்சிகளில் சுவாரஸியம் குறைவு. மேலும் சில முக்கிய காட்சிகள் உணர்வுப்பூர்வமாக சரியாக இருந்தாலும் லாஜிக் ரீதியாக குறையாக தெரிகின்றன. அரோல் கரோலியின் பின்னணி இசை காட்சிகளின் அழுத்தத்தை மேலும் அதிகரிக்கிறது. குறிப்பாக சில உணர்வுப்பூர்வமான காட்சிகளில் வயலின் இசை மேலும் வலு சேர்த்துள்ளது. காட்சிகளை நேர்த்தியாக படம் பிடித்திருக்கிறார் ஒளிப்பதிவாளர் சந்தானம் சேகர். ஒரு திரில்லர் படத்தில் சட்ட ரீதியாக குற்றவாளிகளை அணுகுவது மட்டுமல்லாமல் பாதிக்கப்பட்டோர் கோணத்திலும் குற்றவாளிகளை அணுகுவதை காட்டியிருப்பது நன்றாக இருந்தது. சில குறைகள் இருந்தாலும் ஒரு உணர்வுப்பூர்வமான திரில்லர் படமாக கவனம் ஈர்த்தது 'லாக்கப்'.", "வெளியிடப்பட்ட தேதி": "2020-08-13", "தீர்ப்பு": "என்கேஜிங் திரைக்கதை மற்றும் திருப்பங்களுடன், இந்த 'லாக்கப்' ஒரு சுவாரஸியமான கிரைம் திரில்லர்", "மதிப்பீடு": "3"}
{ "index" : { "_index" : "director_db", "_type" : "review", "_id" :52 } }
{"இயக்குனர்": "திலிப் குமார்", "திரைப்படம்": "மாரா", "விமர்சனம்": "மலையாளத்தில் துல்கர் சல்மான், பார்வதி நடித்து ரசிகர்களை கவர்ந்த திரைப்படமான சார்லி படத்தின் தமிழ் ரீமேக்தான் மாறா. மாதவன், ஷ்ரதா ஶ்ரீநாத், எம்.எஸ்.பாஸ்கர் ஆகியோர் முக்கிய கதாபாத்திரங்களில் நடிக்க, ஜிப்ரான் இசையமைத்துள்ளார். அறிமுக இயக்குநர் திலிப் குமார் இயக்கியுள்ள இப்படம் நேரடியாக அமேசான் தளத்தில் வெளியாகியுள்ளது. நாயகி ஷ்ரதா வீட்டில் பார்க்கும் மாப்பிள்ளை புடிக்காமல், கேரளாவிற்கு செல்கிறார். அங்கு அவர் தங்கும் இடத்தில், சிறுவயதில் கேட்ட கதைகள் ஓவியமாக இருப்பதை பார்க்கிறார். மேலும் மாதவன் முன்பு தங்கியிருந்த வீட்டில் அவர் தங்க, அந்த உண்மை கதையும் சஸ்பென்ஸாக பாதியில் நிற்க, அதன் பின்னர் என்ன நடந்தது என்பதை கண்டுபிடிக்க மாதவனை தேட துவங்குகிறார். மாதவன் குறித்து செவி வழி மட்டுமே விவரமறிந்த ஷ்ரதா, அவர் சம்பந்தப்பட்ட ஆட்களை சந்தித்து பேச, அதன் மூலமாகவே மாதவன் மீது காதலும் கொள்கிறார். இப்படி ஷ்ரதாவின் தேடுதல் படலம் தொடர, அவர் மாதவனை சந்தித்தாரா, அவர்கள் காதல் என்னவானது.? என்பதே மாறா படத்தின் மீதி கதை. மாறா கதாபாத்திரத்தில் நடித்திருக்கிறார் மாதவன். தனது நடிப்பை நேர்த்தியாக வெளிப்படுத்தி இக்கதாபாத்திரத்துக்கு உயிர் கொடுக்கிறார். துல்கர் சல்மானை இமிடேட் செய்யாமல், தனது தனித்துவத்தை காட்டியதில் லைக்ஸ் அள்ளுகிறார். ஷ்ரதா ஶ்ரீநாத்துக்கு பலமான கேரக்டர். அதை தனது சின்ன சின்ன உணர்ச்சிகள் மூலமாக அவர் வெளிப்படுத்திய விதம் நம்மை கவர்கிறது. படத்தின் மற்றுமொரு பலம் கதையை தாங்கி நிற்கும் துணை நடிகர்கள்தான். எம்.எஸ்.பாஸ்கர், கிஷோர், மவுலி, அபிராமி என மாறா படத்திற்கு கணம் கூட்டுகின்றனர் இவர்கள். ஸ்டான்ட் அப் காமெடியன் அலெக்ஸ் தனது நகைச்சுவையால் கவர்ந்து கவனிக்கவும் வைக்கிறார். மலையாளத்தில் மட்டுமில்லாமல் தமிழிலும் சூப்பர் ஹிட் அடித்த சார்லி படத்தை ரிமேக் செய்யும் போது, அதற்கேற்ப சில மாற்றங்களை திரைக்கதையில் கொண்டு வந்திருப்பதில் இயக்குநர் திலீப் குமார் ஸ்கோர் செய்கிறார். மேலும் நடிகர்களின் தேர்வு, படமாக்கப்பட்ட விதத்திலும் அறிமுகத்திலேயே நம்பிக்கை கொடுக்கிறார். தினேக் கிருஷ்ணன் - கார்த்திக் முத்துகுமார் ஆகியோரின் ஒளிப்பதிவு, கதைக்களத்தின் அழகினை ஃப்ரேம்களாக மாற்றி அசத்துகிறது. ஜிப்ரானின் இசையும் காட்சிகளுக்கு ஏற்ப ரம்மியமாக அமைந்துள்ளது. மேலும் கலை இயக்குநர் அஜயன், சின்ன சின்ன பொருட்களிலும் ஓவியங்களிலும் நேர்த்தி காட்டி பாராட்டுக்களை வாங்குகிறது. முதல்பாதியில் இயல்பாக நகரும் திரைக்கதை பார்வையாளர்களை கவர, இரண்டாம் பாதியில் குறையும் வேகம் லேசான தொய்வை ஏற்படுத்துகிறது. மேலும் படம் நெடுகிலும் தொடர்ந்து வந்த எமோஷன்ஸை தாண்டி, க்ளைமாக்ஸ்-ல் அதை இன்னும் கனமாக காட்சிப்படுத்தியிருக்கலாம் என தோன்றுகிறது.", "வெளியிடப்பட்ட தேதி": "2021-01-08", "தீர்ப்பு": "அழகான ஓவிய", "மதிப்பீடு": "3.25"}
{ "index" : { "_index" : "director_db", "_type" : "review", "_id" :53 } }
{"இயக்குனர்": "கார்த்திக் நரேன்", "திரைப்படம்": "மாஃபியா", "விமர்சனம்": "அருண் விஜய், பிரசன்னா, பிரியா பவானி ஷங்கர் உள்ளிட்டோர் நடிப்பில் வெளியாகியிருக்கும் படம் 'மாஃபியா'. லைக்கா புரொடக்சன்ஸ் சார்பாக சுபாஷ்கரன் தயாரித்துள்ள இந்த படத்தை கார்த்திக் நரேன் எழுதி இயக்கியுள்ளார். போதைப் பொருள் தடுப்பு பிரிவு காவல்துறையினராக அருண் விஜய், பிரியா பவானி ஷங்கர் அண்ட் கோ பலம் பொருந்திய டிரக் (Drug) மாஃபியா தலைவரான பிரசன்னாவை‌ பிடிக்க மேற்கொள்ளும் முயற்சிகளும் அதன் விளைவுகளுமே மாஃபியா படத்தின் கதை. அருண் விஜய்க்காகவே அளவெடுத்து தைத்தது போன்ற ஸ்டைலீஷான போலீஸ் வேடம். கெத்தாக நடந்து வரும் இன்ட்ரோ சீனில் இருந்தே அப்ளாஸ் அள்ளுகிறார். அவருக்கு சரி நிகராக வில்லன் வேடம் பிரசன்னாவிற்கு. கோபத்தைக் கூட நிதானமாக காட்டுவது மற்றும் வித்தியாசமான மேனரிசம் என கவர்கிறார். வழக்கமான ஹீரோயினாக இல்லாமல் முக்கியமான வேடம் பிரியா பவானி ஷங்கருக்கு. பரத், தலைவாசல் விஜய் என பிற நடிகர்களும் படத்துக்கு பெரும் துணை புரிந்திருக்கிறார்கள். கேரக்டர்கள் அறிமுகம், அது சார்ந்த காட்சிகள் என படம் மெதுவாகவே கதைக்குள் செல்கிறது. அருண் விஜய் மற்றும் பிரசன்னாவின் கதாப்பாத்திரங்களின் செயல்களும் இருவரின் எதிர்வினைகளும் என திரைக்கதை அமைத்திருக்கிறார் இயக்குநர் கார்த்திக் நரேன். பிரசன்னாவின் அறிமுகத்துக்கு பிறகே படம் சூடு பிடிக்கிறது. \"நீ என்ன பண்ணுவனு தெரிஞ்சிக்க, நான் உன்ன மாதிரி யோசிச்சேன். நீ என்ன மாதிரி யோசிச்சா நான் பண்ணத உன்னால் கண்டுபிடிக்க முடியும்\" என்பது போன்ற வசனங்கள் படத்தை ஆங்காங்கே சுவாரஸியப்படுத்துகின்றன. ஹேக்ஸ் பிஜோயின் பின்னணி இசை காட்சிகளின் வீரியத்தை அதிகரித்திருக்கிறது. நேர்த்தியான ஒளிப்பதிவால் கவனம் ஈர்க்கிறார் ஒளிப்பதிவாளர் கோகுல் பினோய். குறிப்பாக துப்பாக்கி சூடு நடைபெறும் காட்சியில் சிறப்பாக செயல்பட்டிருக்கிறது அவரது கேமரா. பிரசன்னாவின் பின்னணியை வெறும் வசனமாக இல்லாமல் காட்சிகளாக விளக்கியிருந்தால் அவரது கதாப்பாத்திரம் கூடுதல் அழுத்தமாக இருந்திருக்கும். கிளைமேக்ஸில் வரும் அந்த ட்விஸ்ட் அருண் விஜய் ரசிகர்களுக்கு செம ட்ரீட்.", "வெளியிடப்பட்ட தேதி": "2020-02-20", "தீர்ப்பு": "ஸ்டைலிஷான மேக்கிங், செகண்ட் பார்ட்டுக்கான லீடுடன் ஸ்மார்ட்டான கிளைமேக்ஸ் என பக்கா ஆக்‌ஷன் திரில்லர் இந்த மாஃபியா", "மதிப்பீடு": "2.75"}
{ "index" : { "_index" : "director_db", "_type" : "review", "_id" :54 } }
{"இயக்குனர்": "சாந்தகுமார்", "திரைப்படம்": "மாகமுனி", "விமர்சனம்": "ஸ்டுடியோ கிரீன் சார்பில் கே.இ.ஞானவேல்ராஜா தயாரித்து ஆர்யா, இந்துஜா, மஹிமா நம்பியார், இளவரசு, ஜெயபிரகாஷ் உள்ளிட்டோர் நடிப்பில் வெளியாகியிருக்கும் படம் மகாமுனி. மௌனகுரு படத்துக்கு பிறகு 8 வருடங்கள் கழித்து சாந்தகுமார் இந்த படத்தை எழுதி இயக்கியிருக்கிறார். மகாதேவன், முனிராஜன் என உருவ ஒற்றுமை உள்ள இருவர். அரசியல்வாதி ஒருவருக்கு கையாளாக, அவர் செய்யும் அரசியல் கொலைகளுக்கு திட்டம் போட்டு தரும் பணி செய்கிறார் மகாராஜன். அதன் விளைவாக ஒரு கொலையில் பலியாடாக்கப்படுகிறார். மற்றொருவர் சாந்தசொரூபியான முனிராஜன். விவேகானந்தர், வள்ளலார் போல் கல்யாணம் செய்து கொள்ளாமல் பிறருக்கு தொண்டு செய்து வாழ ஆசைப்படுகிறார். அவரது வாழ்வில் பெண் ரூபத்தில் ஜாதி குறுக்கே வருகிறது. இருவரது வாழ்க்கையிலும் பின்னே நடக்கும் நிகழ்வுகளே படத்தின் கதை. மகா, முனி என்ற இருவேடங்களில் ஆர்யா. மகாவாக கோபம், ஏழ்மையினால் வரும் இயலாமை என நடுத்தரவயது இளைஞரை கண்முன் கொண்டுவந்திருக்கிறார். முனியாக அமைதியான, தெளிவான சிந்தனை என ஒரு சாந்த சொரூபியாக தோன்றுகிறார். குறிப்பாக ஒற்றை காலில் அமர்ந்து யோகா செய்யும் காட்சி அவரது கடின உழைப்பிற்கு சாட்சி. மகாவின் மனைவியாக இந்துஜா ஒரு ஏழை மனைவியாக ஆசைகள், தேவைகள் எதுவும் கிடைக்காமல் கணவனை குறை சொல்வது, பின்னர் சமாதானமாகி கொஞ்சுவது என்று தனது வேலையை சரியாக செய்திருக்கிறார். அரசியல், வாழ்க்கை உள்ளிட்ட எல்லாவற்றிலும் தெளிவான சிந்தனை உள்ள இளைஞியாக மஹிமா நம்பியார். வறட்டு கெளரவம் கொண்ட கிராமத்து பெரிய மனிதரான தனது தந்தையை எதிர்த்து நிற்கும் இடங்களில் மாஸ். முனியின் அம்மாவாக ரோஹினி, அரசியல்வாதியாக இளவரசு, கிராமத்து பெரியமனிதராக ஜெயப்பிரகாஷ் என ஒவ்வொரும் தங்களது வேடத்தின் கனம் உணர்ந்து ஒரு தேர்ந்த நடிப்பை வழங்கியிருக்கிறார்கள்.  அருண் பத்மநாபனின் கேமரா ஒரு கதை சொல்லியாக, முக்கிய திருப்பங்களை நேர்த்தியுடன் காட்சிப்படுத்தியிருக்கிறது. எஸ்.எஸ்.தமனின் பின்னணி இசை காட்சிகளின் வீரியத்தை பார்வையாளர்களுக்கு கடத்துகிறது. இரண்டு வெவ்வேறு மனிதர்கள் , அவர்களுக்கு நிகழும் பிரச்சனைகள் , அதனை அவர்கள் எதிர்கொள்ளும் விதம் என்ற கதையை சுவாரஸியமாக சொல்லியிருக்கிறார் இயக்குநர். \"ஒருத்தன் பொறந்ததுல இருந்து சாகுற வரைக்கும் என்ன மாதிரியான வாழ்க்கை வாழ்ந்தான் என்பதை பொறுத்துதான் அவன் சந்ததி அவனோட நல்லது கெட்டதுகளை தூக்கி சுமக்கும்\" என்ற வசனம் தான் படம் நமக்கு சொல்லும் கருத்து. தற்போதைய அரசியல் எப்படி இயங்குகிறது என்பதை கதாப்பாத்திரங்களின் வழியாக தோலுரிக்கப்பட்டிருக்கிறது. தொடக்கத்தில் ஒரு வன்முறை காட்சியை நேரடியாக காட்டாமல் அதன் வீரியத்தை மிகச்சரியாக பார்வையாளர்களுக்கு கடத்தப்பட்டிருப்பது சிறப்பு. மேலும் மகா கதாப்பாத்திரத்தை விளக்குவதற்கு எடுத்துக் கொண்ட நேரத்தை குறைத்திருக்கலாம்.", "வெளியிடப்பட்ட தேதி": "2019-09-04", "தீர்ப்பு": "இரு வெவ்வேறு மனிதர்களின் வழியே ஒரு வாழ்க்கை அனுபவத்தை தரும் 'மகாமுனி' தமிழ் சினிமாவில் ஒரு முக்கிய இடத்தை பிடிக்கும்", "மதிப்பீடு": "3.25"}
{ "index" : { "_index" : "director_db", "_type" : "review", "_id" :55 } }
{"இயக்குனர்": "மடோன் அஸ்வின்", "திரைப்படம்": "மண்டேலா", "விமர்சனம்": "யோகி பாபு நடிப்பில் அறிமுக இயக்குநர் மடோன் அஷ்வின் இயக்கியுள்ள திரைப்படம் மண்டேலா. சங்கிலி முருகன், ஷீலா ராஜ்குமார், ஜி.எம்.சுந்தர், கண்ணா ரவி உள்ளிட்டோர் முக்கிய கதாபாத்திரங்களில் நடித்துள்ளனர். நேரடியாக இப்படம் விஜய் டிவியில் வரும் ஞாயிறன்று ரிலீஸ் ஆகிறது. மேலும் நெட்பிளிக்ஸ் தளத்திலும் வெளியாகவுள்ளது. சூரங்குடி என்கிற கிராமம் வடக்கூர் - தெக்கூர் என இரண்டு சாதிகளாக பிரிந்து கிடக்கிறது. அந்த ஊரில் பிரசிடெண்ட் எலக்ஷன் நடைபெற, அவ்வூர் மக்களால் ஒடுக்கப்பட்டு கொண்டிருக்கின்ற மண்டேலா (யோகிபாபு), யார் வெற்றியாளர் என்பதை தீர்மானிக்கும் சக்தியாக மாறுகிறார். மண்டேலாவின் ஒற்றை ஓட்டுக்காக என்னவெல்லாம் நடக்கிறது..? இறுதியில் வெற்றி பெற்றது யார்.? என்பதே மீதிக்கதை. நெல்சன் மண்டேலாவாகவும் கதையின் நாயகனாகவும் யோகி பாபு, இப்படத்திற்கு சரியான தேர்வு. அவரின் சுருட்டை முடி தோற்றமும், அப்பாவித்தனம் வழியும் முகமும் இக்கதாபாத்திரத்திற்கு பக்கவாக பொருந்துகிறது. நடிப்பிலும் நகைச்சுவையிலும் எந்த குறையுமின்றி நடித்து க்ளாப்ஸ் அள்ளுகிறார். நிச்சியம் விருதுகளை எதிர்பார்க்கலாம். ஷீலா ராஜ்குமாரின் முகம் கிராமத்து களத்திற்கேற்ப அமைந்திருக்கிறது. தனது கணீர் குரலால் நம்மை கவனிக்க வைக்கிறார். சங்கிலி முருகன், ஜி.எம்.சுந்தர், கண்ணா ரவி ஆகியோர் யதார்த்தமான நடிப்பை கொடுத்து செல்கிறார்கள். மேலும் அவ்வூரின் மாந்தர்களாக நடித்திருக்கும் அனைவருமே, சூரங்குடியின் யதார்த்தத்தை நமக்குள் கடத்துகிறார்கள். அனைத்து கதாபாத்திரங்களின் வடிவமைப்பும் முழுமையாக நிறைவடையும் வகையில் அமைந்திருப்பது, சிறப்பான எழுத்துக்கு கிடைத்த வெற்றி. படத்தின் மற்றுமொரு ஹீரோ, இசையமைப்பாளர் பரத் சங்கரின் இசை. மண்டேலா என்கிற பெயருக்கு ஏற்ப, அவர் படம் நெடுக பின்னணி இசையில் பயன்படுத்தியிருக்கும் ஆப்பிரிக்க ஒலி அமைப்பு படத்தை எந்த இடத்திலும் தொய்வுண்டாகாமால் கடத்த உதவுகிறது. மேலும் அதுவே இக்களத்திற்கு பொருந்தும் வகையில் காட்சிப்படுத்தப்பட்டிருப்பது அழகு. பாடல்களிலும் அதே அளவுக்கு ரசிக்க வைத்து லைக்ஸ் அள்ளுகிறார். பலமான திரைப்பயணம் காத்திருக்கிறது. வித்யூ அய்யன்னாவின் கேமரா அவ்வூரின் அசல் தன்மையை நேர்த்தியாக திரையில் கொண்டு வந்துள்ளது. பிலோமின் ராஜின் எடிட்டிங் படம் போகும் வேகத்தில் நம்மை ஒன்றி பயணிக்க வைக்க உதவுகிறது. ஒரு சிறிய கிராமத்தின் அத்தனை உணர்வுகளையும் நமக்குள் கொண்டு வந்துவிடுவதில் ஆர்ட் டைரக்டர் ராமு தங்கராஜுக்கு சபாஷ். ஷார்ட் பிலிம்களில் இருந்து பெரிய திரைக்கு எண்ட்ரி கொடுத்திருக்கும் புதியதொரு இயக்குநர் மடோன் அஷ்வின், முதல் படத்திலேயே கவனிக்க வைக்கிறார். பொலிட்டிக்கல் சட்டையர் என எடுத்து கொண்டு, நிகழ்கால அரசியல் நடப்புகளை வலிந்து திணிக்காமல், படத்தின் இயல்போடு பயன்படுத்தியிருப்பது அழகு. படம் முழுக்கவே அரசியல் நையாண்டி பளீச்சிடுகிறது.. பாராட்டுக்கள்.! ஆரம்பத்தில் படு ஜோராக ஆரம்பிக்கும் கதை, அதை தொட்டு ஒரே இடத்தில் தேங்கியிருப்பதான உணர்வுகள் சில இடங்களில் எட்டிப்பார்க்கின்றன. அது மட்டுமே குறையாக இருக்கிறது. ஆனால், க்ளைமாக்ஸ் மீது பெரும் எதிர்பார்ப்பை ஏற்படுத்திவிட்டு, புத்திசாலிதனமாக அதற்கு நேர்மையும் சேர்த்திருக்கிறார் இயக்குநர். ஓட்டுரிமை, தேர்தல் என அவசியமான களத்தில் ஆழமான கருத்தை பேசிய மண்டேலாவை நிச்சியம் தவிர்க்கவிட கூடாது.!", "வெளியிடப்பட்ட தேதி": "2021-04-01", "தீர்ப்பு": "யோகிபாபுவின் அசத்தல் நடிப்பு.. ஓட்டுரிமை, தேர்தல் என அவசியமான களத்தில் ஆழமான கருத்தை பேசிய மண்டேலாவை நிச்சயம் தவற விடகூடாது!", "மதிப்பீடு": "4.25"}
{ "index" : { "_index" : "director_db", "_type" : "review", "_id" :56 } }
{"இயக்குனர்": "லோகேஷ் கனகராஜ்", "திரைப்படம்": "மாஸ்டர்", "விமர்சனம்": "விஜய் நடிப்பில் லோகேஷ் கனகராஜ் இயக்கியுள்ள திரைப்படம் மாஸ்டர். விஜய் சேதுபதி வில்லனாக நடித்துள்ள இப்படத்தில் மாளவிகா மோகனன், ஆண்டரியா, ஷாந்தனு, அர்ஜுன் தாஸ் உள்ளிட்டோர் முக்கிய கதாபாத்திரங்களில் நடித்துள்ளனர். XB Film Creators தயாரித்துள்ள இத்திரைப்படம் இன்று நேரடியாக திரையரங்குகளில் வெளியாகியுள்ளது. கல்லூரி பேராசிரியராக வேலை பார்க்கும் ஜேடி (விஜய்) குடி பழக்கத்திற்கு அடிமையாக இருக்கிறார். அதுவே அங்கு பிரச்சனையாக அங்கிருந்து வில்லன் பவானி (விஜய் சேதுபதி) தவறான வழியில் பயன்படுத்தி கொண்டிருக்கும் சிறுவர் சீர்திருத்த பள்ளிக்கு வருகிறார். அங்கு நடக்கும் தவறுகளை கண்டபின் அவர் எடுக்கும் அதிரடி ரெய்டுகளால் வில்லன் கூட்டத்திடம் இருந்து சிறுவர்களை எப்படி மாஸ்டர் மீட்கிறார்.? என்பதே மீதிக்கதை. ஜேடியாக விஜய் தனது வழக்கமான பாணியில் இருந்து முற்றிலுமாக விலகி அக்கதாபாத்திரத்தில் மட்டுமே கவனம் செலுத்தியது நிச்சயம் பாராட்டத்தக்க வேண்டிய விஷயம். ரசிகர்களுக்கான மாஸையும் விடாமல் க்ளாஸ் ஸ்டைல் காட்டி மாஸ்டர் ஸ்ட்ரோக் கொடுக்கிறார். ஹீரோவுக்கு இணையான ரோல் வில்லன் விஜய் சேதுபதிக்கு. தனது அலட்டலான நடிப்பாலும் நக்கலான பேச்சாலும் கிடைத்த கேப்பில் எல்லாம் ஸ்கோர் செய்து அசத்துகிறார். அர்ஜுன் தாஸும் தனது கதாபாத்திரத்தில் உயிர்ப்புடன் நடித்து கவனிக்க வைக்கிறார்.மாளவிகா மோகனன், அண்ட்ரியா, ஷாந்தனு, கௌரி கிஷன், தீனா, பூவையார் என எல்லோரின் பங்கும் கச்சிதமாக வேலை செய்துள்ளது. மாஸ்டர் படத்தின் நேர்த்தியை ஒளிப்பதிவில் சத்யன் சூர்யனும் எடிட்டிங்கில் பிலோமின் ராஜும் தூக்கி பிடிக்க, தனது BGM மற்றும் பாடல்களால் திரையரங்குகளை தெறிக்க விடுகிறார் அனிருத். சண்டை காட்சிகளில் ஸ்டன்ட் மாஸ்டர் சில்வாவின் பங்கு கவர்கிறது. இயக்குநர் லோகேஷ் கனகராஜ் தனது ராவான சினிமாவையும் விடாமல் பக்கா ஹீரோயிக் படமாக மாஸ்டரை இயக்கியதில் வெற்றி பெறுகிறார். சிறுவர் சீர்திருத்த பள்ளி காட்சிகளில் சுவாரஸ்யம் கூட்டி ரசிகர்களுக்கும் விருந்து வைத்ததில் லோகேஷூக்கு சபாஷ். மூன்று மணி நேரத்திற்கு நெருங்கிய நீளமும் ப்ரீ க்ளைமாக்ஸ் காட்சியும் கதையின் ஓட்டத்தில் ஸ்பீட் பிரேக்கர் போடுகிறது. சில காட்சிகள் பரபரப்பாக நகர்ந்து கவனிக்க முடியாத நிதானத்தில் செல்வது மைனஸ்.", "வெளியிடப்பட்ட தேதி": "2021-01-13", "தீர்ப்பு": "மொத்தத்தில் விஜய், விஜய் சேதுபதி, லோகேஷ் ரசிகர்கள், சினிமா விரும்பிகள் என எல்லோரையும் திருப்திப்படுத்தும் பக்கா கமர்ஷியல் படம் மாஸ்டர்!!", "மதிப்பீடு": "3.75"}
{ "index" : { "_index" : "director_db", "_type" : "review", "_id" :57 } }
{"இயக்குனர்": "என் ஜே சரவணன், ஆர்ஜே பாலாஜி", "திரைப்படம்": "மூக்குத்தி அம்மன்", "விமர்சனம்": "நீண்ட நாட்களாக ரசிகர்கள் எதிர்பார்த்து காத்திருந்த மூக்குத்தி அம்மன் திரைப்படம் தீபாவளி ஸ்பெஷலாக இன்று டிஸ்னி ஹாட் ஸ்டாரில் வெளியாகி இருக்கிறது. வேஸ்ல் பிலிம்ஸ் இண்டெர்நேஷனல் தயாரித்து இருக்கும் இப்படத்தை என்.ஜே.சரவணனுடன் இணைந்து ஆர்.ஜே.பாலாஜி முதல்முறை இயக்கி இருக்கிறார். நயன்தாரா அம்மனாக நடித்திருப்பது, எல்.கே.ஜி வெற்றியை தொடர்ந்து ஆர்.ஜே.பாலாஜி இயக்கி நடித்திருக்கும் படம் என்பதால் படத்திற்கான எதிர்பார்ப்பு அதிகமாகவே இருந்தது. அந்த எதிர்பார்ப்பை மூக்குத்தி அம்மன் தக்க வைத்துள்ளதா? என்பதை பார்க்கலாம். உள்ளூர் தொலைக்காட்சி ஒன்றில் நிருபராக இருக்கும் ஆர்.ஜே.பாலாஜிக்கு மூன்று தங்கைகள். அம்மா ஊர்வசி, தாத்தா மவுலி ஆகியோருடன் கஷ்டங்களுக்கு இடையில் வசித்து வருகிறார். அங்கு 11,000 ஏக்கர் நிலத்தை ஆக்கிரமித்து ஆசிரமம் ஒன்றை கட்ட சாமியார் ஒருவர் முயற்சித்து வருகிறார். அதுகுறித்து கேள்விப்படும் பாலாஜி அந்த ஆசிரமம் பற்றிய தகவல்களை சேகரித்து வருகிறார். இதற்கிடையில் குலதெய்வ கோயிலுக்கு சென்று வணங்கினால் கஷ்டங்கள் தீரும் என நம்பி அவருடைய குடும்பத்தினர் அங்கு செல்கின்றனர். அங்கு இரவில் தூங்கும்போது பாலாஜிக்கு மூக்குத்தி அம்மன் நயன்தாரா தோன்றுகிறார். முதலில் நம்ப மறுக்கும் குடும்பத்தினர் பின்னர் நயன்தாரா அம்மன் தான் என்பதை உணர்கின்றனர். இதையடுத்து ஆர்.ஜே.பாலாஜி உடன் நயன்தாரா மூக்குத்தி அம்மனாக பயணம் செய்கிறார். இவர்கள் இருவரும் இணைந்து அந்த ஆசிரமம் கட்டும் முயற்சியை தடுத்தார்களா? எதற்காக நயன்தாரா மூக்குத்தி அம்மனாக வருகிறார்? உண்மையில் அந்த சாமியார் யார்? அவரின் நோக்கம் என்ன? போன்ற கேள்விகளுக்கான விடையே மூக்குத்தி அம்மன். கதை எழுதி இயக்கி இருப்பதுடன் நடிக்கவும் செய்துள்ள பாலாஜி தனக்கான கதாபாத்திரத்தை கச்சிதமாக செய்துள்ளார். வேகமாக பேசும் பாணியை சில இடங்களில் சற்று குறைத்திருக்கலாம். மூக்குத்தி அம்மனாக நயன்தாரா பொருத்தமான தேர்வு. இவர் பேசும் வசனங்கள் அனைத்துமே நன்றாக உள்ளன. நயன்தாரா அம்மனாக நடிக்கிறாரா? என யோசித்தவர்களுக்கு தன்னுடைய அலட்டல் இல்லாத நடிப்பின் மூலம் பதில் அளித்துள்ளார். படத்தின் மற்றொரு பிளஸ் பாயிண்ட் என ஊர்வசியை சொல்லலாம். குடும்ப கஷ்டத்தை நினைத்து உருகுவது, பிள்ளைகளுக்காக பொய் சொல்வது, பாரபட்சம் பாராமல் கலாய்ப்பது என நடுத்தர குடும்பங்களின் அம்மாவை கண்முன்னால் கொண்டு வந்துள்ளார். சாமியாராக நடித்திருக்கும் அஜய் கோஷ் , ஸ்மிருதி வெங்கட், மௌலி ஆகியோர் பொருத்தமான தேர்வு. படத்தின் வேகத்தடை என பாடல்களை தாராளமாக கூறலாம். பெரிதாக மனதில் ஒட்டவில்லை. இதேபோல படம் ஆரம்பித்து கொஞ்சம் லேட்டாக நயன்தாரா எண்ட்ரி கொடுப்பது, மிகப்பெரிய சாமியாருடன் ஆர்.ஜே.பாலாஜி எளிதாக மோதி வெற்றி பெறுவது போன்ற காட்சிகள் படத்திற்கு பின்னடைவாக உள்ளன. மிக எளிதாக பாலாஜி வெல்வது போல காட்சிகள் இருப்பது நம்பகமாக இல்லை. நயன்தாரா வந்தவுடன் வேகமெடுக்கும் திரைக்கதை, நீங்கள் பெரிதாக லாஜிக் பார்க்காதவர் என்றால் இந்த மூக்குத்தி அம்மனை குடும்பத்துடன் அமர்ந்து கலகலப்பாக தரிசித்து மகிழலாம்.", "வெளியிடப்பட்ட தேதி": "2020-11-14", "தீர்ப்பு": "மொத்தத்தில் நயன்தாரா-ஆர்.ஜே.பாலாஜியின் 'மூக்குத்தி அம்மன்' ரசிகர்களுக்கான தீபாவளி விருந்து!", "மதிப்பீடு": "2.75"}
{ "index" : { "_index" : "director_db", "_type" : "review", "_id" :58 } }
{"இயக்குனர்": "எம் ராஜேஷ்", "திரைப்படம்": "மற்.லோக்கல்", "விமர்சனம்": "சமூகத்தில் இரண்டு வெவ்வேறு படிநிலைகளில் இருக்கும் இருவர் சந்தித்துக்கொண்டால்.... அவர்கள் இருவருக்குள் நடக்கும் மோதல், காதல் அத்தியாயங்களே மிஸ்டர் லோக்கல். வழக்கமாக ராஜேஷ் மற்றும் சிவகார்த்திகேயன் படங்களில் காமெடிக்கு பஞ்சமிருக்காது. அவர்கள் இருவரும் ஒரே படத்தில் இணைந்திருப்பது படத்துக்கு கூடுதல் பலமாக அமைந்திருக்கிறது. மேலும் படத்தில் யோகிபாபு, ரோபோ ஷங்கர் , சதீஷ் என ஒவ்வொரு காட்சிக்கும் ஏதாவது ஒரு காமெடியன்கள் சிவாகார்த்திகேயனுடன் தோன்றி காமெடி செய்ய முயற்சித்துக் கொண்டே இருக்கிறார்கள். சிவகார்த்திகேயனுக்கு சரிசமமான ரோல் நயன்தாராவுக்கு. சீரியல் புரொடக்ஷன் கம்பெனியின் சிஇஓவாக வரும் நயன்தாரா, கெத்தாக சொடக்குப் போட்டு மிரட்டுவது முதல் தனக்கு பெற்றோர்கள் இல்லை என எமோஷனல் காட்சிகள் வரை படத்தை தன் தோளில் சுமந்திருக்கிறார்.அவரின் கேரக்டர் இன்னும் சுவாரஸியமாக டிஸைன் செய்திருக்கலாம் இயக்குநர். இவர்களைத் தாண்டி கவனம் ஈர்ப்பது ராதிகா. தன் மகனே உலகம் என்கிற வெகுளியான அம்மாவை தன் அனுபவ நடிப்பால் நம் கண்முன் நிறுத்தியிருக்கிறார்.  ஹிப்ஹாப் தமிழாவின் எனர்ஜிட்டிக்கான இசை இந்த படத்தில் மிஸ்ஸிங். தினேஷ் கிருஷ்ணாவின் ஒளிப்பதிவும் படத்துக்கு பக்கபலமாக அமைந்துள்ளது. படத்தில் சினிமா , அரசியல் என ஏகப்பட்ட ரெபரன்ஸ்கள் காட்சிகள். அவை படத்திற்கு சுவாரசியத்தை தருகின்றன. ஆனால் அவை ஒரு கட்டத்துக்கு மேல் கொஞ்சம் ஓவர் டோஸாகவும் மாறுகிறது. சிவா, நயன்தாரா இருவருக்குள்ளும் இருக்கும் ஈகோ கிளாஸ் தான் கதை என்றாலும் பார்த்து பழகிய திரைக்கதையால் சுவாரஸியம் குறைகிறது. நயன்தாராவுக்கு சொல்லப்பட்ட கதாப்பத்திர வடிவம், சிவகார்த்திகேயனுக்கு சரியாக சொல்லப்படவில்லை. அதனால் இருவருக்கிடையில் இருக்கும் காட்சிகளில் சுவாரஸியம் குறைகிறது. டிபிக்கலான சிவகார்த்திகேயன் காமெடி, நயன்தாராவின் பர்ஃபாமென்ஸ் ஆகியவை படத்தை தாங்கிப்பிடித்திருக்கின்றன.", "வெளியிடப்பட்ட தேதி": "2019-05-16", "தீர்ப்பு": "சிவகார்த்திகேயனின் படங்களில் எதிர்பார்க்கும் காமெடி கூட்டணி இருந்தும் பொழுதுபோக்கை வழங்க தவறியிருக்கிறது இந்த 'மிஸ்டர்.லோக்கல்'", "மதிப்பீடு": "1"}
{ "index" : { "_index" : "director_db", "_type" : "review", "_id" :59 } }
{"இயக்குனர்": "சமுத்திரக்கனி", "திரைப்படம்": "நாடோடிகள் 2", "விமர்சனம்": "சசிக்குமார், அஞ்சலி, பரணி உள்ளிட்டோர் நடிப்பில் வெளியாகியிருக்கும் படம் 'நாடோடிகள் 2'. மெட்ராஸ் எண்டர்பிரைசஸ் சார்பாக S.நந்தகோபால் தயாரித்துள்ள இந்த படத்தை சமுத்திரக்கனி எழுதி இயக்கியுள்ளார். கம்யூனிச ஆதர்வாளர்களான சசிக்குமார், பரணி, அஞ்சலி உள்ளிட்டோர் குழுவாக இயங்கி சமூக அநீதிகளுக்கு எதிராக குரல் கொடுத்து வருகிறார்கள். சாதியால் பிரிக்கப்பட்ட காதல் ஜோடியை சேர்த்து வைக்க போய், அதனால் சசிக்குமார் அண்ட் கோ என்ன மாதிரியான விளைவுகளை சந்திக்கிறார்கள் என்பதே நாடோடிகள் 2 படத்தின் கதை. சமூக அவலங்களுக்கு பொங்கி எழும் ஆங்கிரி யங் மேன் வேடம் சசிக்குமாருக்கு. செங்கொடி என்ற மருத்துவர் வேடம் அஞ்சலிக்கு. இருவரும் சத்தமான பேச்சு, ஆக்ரோஷமான உடல் மொழி என அந்த வேடத்துக்கு சரியாக பொருந்துகிறார்கள். வழக்கமான தனது யதார்த்த மதுரை தமிழால் கவர்கிறார் பரணி. சமுத்திரக்கனியின் தாய் மாமாவாக கு.ஞானசம்பந்தத்தின் முகபாவனைகள் சிரிப்பை வரவழைக்கின்றன. அதுல்யா, துளசி, நமோ நாராயணன், ஸ்ரீரஞ்சனி, பவன் உள்ளிட்டோர் தங்கள் வேடங்களை நிறைவாக செய்துள்ளனர். படமுழுக்க போராட்டம் பிரச்சனைகள் என பரபரப்பாக நகர, தன் பங்குக்கு, இசையால் அதிர்வுகளை ஏற்படுத்தியிருக்கிறார் ஜஸ்டின் பிரபாகரன். சில இடங்களில் இசை இரைச்சலாக இருந்தது. காட்சிகளை முடிந்த வரை நேர்த்தியாக படம் பிடித்திருக்கிறது என்.கே.ஏகாம்பரத்தின் கேமரா. நாடோடிகள் படத்தின் பார்ட் 2 என்பதை நியாபகப்படுத்தும் விதமாக சம்போ சிவ சம்போ பாடல் மிகச் சரியான இடத்தில் வருகிறது. கடந்த 10 வருடங்களில் தமிழகத்தில் நடைபெற்ற சமூக பிரச்சனைகளை அடிப்படையாக வைத்து திரைக்கதை அமைத்திருக்கிறார் இயக்குநர் சமுத்திரக்கனி. சாதித் தலைவரின் பொய் வேசத்தை நிரூபிக்க ஒரே சாதியிலும் ஏழை, பணக்காரன் என்ற ஏற்றத்தாழ்வு இருக்கு என்று சசிக்குமார் வசனம் பேசும் காட்சி நன்றாக இருந்தது. திருநங்கை கதாப்பாத்திரத்தை நேர்மறையாக சித்தரித்த விதம் சிறப்பு. சமூக அவலங்களுக்கு எதிராக பேசியிருக்கும் படத்தில் பெரும்பாலான காட்சிகள் வெறும் கருத்துக்களை பிரச்சாரம் செய்வது போல சொல்லியிருப்பது படத்தின் சுவாரஸியத்தை குறைக்கிறது. பல்வேறு பிரச்சனைகளை மட்டுமே பேசியிருக்கும் படம், ஒரு பாயிண்ட்டுக்கு மேல் சற்று தொய்வான உணர்வை தருகிறது. மாற்றத்தை உடனே எதிர்பார்க்கவில்லை, இப்பொழுது முயன்றால் அடுத்த தலைமுறைக்கு அந்த வெற்றி பக்கத்தில் இருக்கும் என்கிற படத்தின் கோர் லைன் நச்சுனு இருந்தது . ஆனால் ஒரு என்கேஜிங் கதையாக கொடுத்திருக்கலாம்.", "வெளியிடப்பட்ட தேதி": "2020-01-30", "தீர்ப்பு": "சாதி ஏற்றத்தாழ்வுகளை அதிகமாக பேசியிருக்கும் படத்தில் சுவராஸியமான கதை மற்றும் காட்சிகளை அமைத்திருந்தால், இந்த நாடோடிகள் 2 இன்னும் அழுத்தமாக இருந்திருக்கும்.", "மதிப்பீடு": "2"}
{ "index" : { "_index" : "director_db", "_type" : "review", "_id" :60 } }
{"இயக்குனர்": "ராணா", "திரைப்படம்": "நான் சிரித்தால்", "விமர்சனம்": "ஹிப் ஹாப் தமிழா ஆதி, ஐஸ்வர்யா மேனன், கே.எஸ்.ரவிக்குமார் உள்ளிட்டோர்‌ நடிப்பில் வெளியாகியிருக்கும் படம் 'நான் சிரித்தால்'. அவ்னி மூவிஸ் சார்பில் சுந்தர்.சி தயாரித்துள்ள‌ இந்த படத்தை , ராணா எழுதி, இயக்கியுள்ளார். பிரச்சனைகள் மற்றும் துயரங்களை எதிர்கொள்ளும் போது சிரிக்கும் வியாதி ஹிப்ஹாப் ஆதிக்கு. இந்த வித்தியாசமான வியாதியோடு தனக்கு ஏற்படும் பிரச்சனைகளை அவர் எவ்வாறு எதிர்கொள்கிறார் என்பதே நான் சிரித்தால் படத்தின் கதை. ஹிப்ஹாப் தமிழாவிற்கு வழக்கமான ஜாலி இளைஞர் வேடம். சிரிக்கும் வியாதி உள்ள அவருக்கு ஒரு துன்பம் நேர்கையில் சிரிக்க வேண்டும்‌, அதே நேரம் அவர் அழுவது நமக்கு புரிய வேண்டும். இந்த சவாலான வேடத்தை முடந்தவரை சிறப்பாக கையாண்டுள்ளார். ஹீரோயினாக ஐஸ்வர்யா மேனன் தனது அழகிய நடிப்பால் வசீகரிக்கிறார். தாதாவாக கே.எஸ்.ரவிக்குமார் தெனாவாட்டான பார்வை , நக்கலான பேச்சு என் அந்த வேடத்துக்கு நியாயம் செய்திருக்கிறார். ரவி மரியா, முனீஸ்காந்த், சிவா ஷாரா, படவா கோபி உள்ளிட்டோர் தங்கள் வேடங்களை சிறப்பாக செய்துள்ளனர். இறுதியாக வரும் யோகி பாபுவின் காமெடிகள் ஆங்காங்கே சிரிக்கும்படி இருந்தது. காதல், காமெடி என நகரும் படத்துக்கு தனது எனர்ஜியான இசையின் மூலம் கூடுதல் டெம்போ ஏற்றியிருக்கிறார் இசையமைப்பாளர் ஹிப்ஹாப் தமிழா. பாடல்கள் இன்னும் சரியான இடங்களில் சேர்க்கப்பட்டிருக்கலாம். காட்சிகளை கலர் ஃபுல்லாக படமாக்கியிருக்கிறார் வாஞ்சிநாதன் முருகேசன். துயரம் நேரும் போது சிரிக்கும் வியாதி உள்ள ஹிப்ஹாப் தமிழாவின் கேரக்டரை ஆங்காங்கே சுவாரஸியமான காட்சிகள் மூலம் உணர்த்தியிருக்கிறார் இயக்குநர்‌ ராணா. உதாரணமாக விஜய், அஜித் படங்களுக்கு போகும் ஹிப்ஹாப் ஆதி சோக சீன்களுக்கு சிரிக்க, அதனை பார்த்து ரசிகர்கள் காண்டாகும் காட்சிகள் செம காமெடி. ஆனால் இப்படி ஒரு சில காமெடி காட்சிகள் தவிர முதல் பாதியில் சுவாரஸ்யம் குறைவு. படவா கோபி தன் மகன் ஹிப்ஹாப் தமிழாவுக்காக ஹீரோயின் வீட்டுக்கு நியாயம் கேட்க போய் செய்யும் ரகளைகள் படத்தில் கலகல மூமெண்ட்ஸ். காதல் காட்சிகள் இன்னும் அழுத்தமாக இருந்திருக்கலாம். பிரச்சனைகளை எதிர்கொள்வது குறித்த படத்தின் மெசேஜ் நன்றாக இருந்தது. குறிப்பாக தனது பிரச்சனையுடன் மக்களின் ரியாகசன்களை கனெக்ட் செய்த விதம் நச்சுனு இருந்தது. இரண்டாம் பாதியில் சுவாரஸியமாகவே இருந்தாலும் அவ்வளவு பெரிய‌ தாதாவான கே.எஸ்.ரவிக்குமார் துளியும் ஆராயாமல் ஹிப் ஹாப் தமிழா அண்ட் கோ-வை துரத்துவது போன்ற காட்சிகள் நம்பும்படியாக இல்லை.", "வெளியிடப்பட்ட தேதி": "2020-02-12", "தீர்ப்பு": "எக்ஸ்பெரிமென்டல் கேரக்டரைசேஷன் மற்றும் காமெடி காட்சிகள் நிறைந்த நான் சிரித்தால், ஒன்டைம் வாட்சபிள் எண்டர்டெயினர்", "மதிப்பீடு": "2.5"}
{ "index" : { "_index" : "director_db", "_type" : "review", "_id" :61 } }
{"இயக்குனர்": "பாண்டிராஜ்", "திரைப்படம்": "நம்ம வீட்டுப் பிள்ளை", "விமர்சனம்": "சன் பிக்சர்ஸ் தயாரிப்பில் சிவகார்த்திகேயன், ஐஸ்வர்யா ராஜேஸ், அனு இமானுவேல், பாரதிராஜா உள்ளிட்டோர் நடிப்பில் வெளியாகியிருக்கும் படம் 'நம்ம வீட்டுப் பிள்ளை'. இயக்குநர் பாண்டிராஜ் இந்த படத்தை எழுதி, இயக்கியிருக்கிறார். பெரியப்பா, சித்தப்பா, மாமன், மச்சான் என பெரிய சொந்தங்களுடன் வாழ்கிறார்கள் அண்ணன் - தங்கையான சிவகார்த்திகேயனும், ஐஸ்வர்யா ராஜேஷும். ஊருக்குள் நல்லது செய்யும் சிவகார்த்திகேயனுக்கு நடராஜ் உடன் பகை ஏற்படுகிறது. பின்னாளில் அவரே தன் தங்கைக்கு மாப்பிள்ளையாக வர அவரை எவ்வாறு எதிர்கொள்கிறார் என்பதே படத்தின் கதை. அண்ணன் - தங்கையாக சிவகார்த்திகேயனும் ஐஸ்வர்யா ராஜேஷும் அந்த வேடங்களுக்கு சரியாக பொருந்துகிறார்கள். அப்பா இல்லாமல் வளரும் பிள்ளைகளாக ஒருவொருக்கொருவர் காட்டும் பாசத்தினால் நடிப்பிலும் ஸ்கோர் செய்கிறார்கள். பேரப்பிள்ளைகள் மீது அவர் காட்டும் அக்கறையில் பாரதிராஜாவின் நடிப்பில் நிஜ கிராமத்து தாத்தா தெரிகிறார். தன்னைச் சுற்றி நிகழும் கதையின் தன்மையை உணர்ந்து உணர்வுகளில் விளையாடும் வில்லனாக மிரட்டுகிறார் நட்டி. சிவகார்த்திகேயனின் அண்ணனாக படம் முழுக்க தனது காமெடிகளால் சிரிக்க வைத்துக் கொண்டிருக்கிறார் சூரி. பத்தாதற்கு அவரது மகனாக வரும் சிறுவனின் டைமிங் கவுண்டர்களால் தியேட்டரே சிரிப்பலைகளால் அதிர்கிறது. மேலும் யோகிபாபுவும் ஒன் லைனர்களால் தன்பங்கிற்கு சிரிக்கவைக்கிறார். சிவகார்த்திகேயனின் அழகான மாமா பொண்ணாக வசீகரிக்கிறார் அனு இமாணுவேல். சமுத்திரக்கனி, ஆர்.கே.சுரேஷ், சிவகார்த்திகேயனின் அம்மாவாக அர்ச்சனா, வேல ராமமூர்த்தி, சுப்பு பஞ்சு, ஆடுகளம் நரேன் என ஒவ்வொருவரும் தங்கள் பங்கை நிறைவாக செய்திருக்கிறார்கள். வீட்டு விஷேங்கள், திருவிழா, சண்டைக்காட்சிகள் என கிராமத்து நிகழ்வுகளை அழகாகவும் கலர் ஃபுல்லாகவும் படமாக்கியிருக்கிறார் ஒளிப்பதிவாளர் நீரவ் ஷா. படத்தின் ஆன்மாவான அண்ணன் - தங்கை சென்டிமென்ட் காட்சிகளுக்கு தனது பின்னணி இசையால் மேலும் வலுவூட்டுகிறார் இசையமைப்பாளர் டி.இமான். படத்தின் முக்கிய பாத்திரங்களான சிவகார்த்திகேயன் - ஐஸ்வர்யா ராஜேஷின் அண்ணன் - தங்கை வேடம் நன்றாக வடிவமைக்கப்பட்டிருந்தது. நம் உறவுகளின் முக்கியத்துவத்தை ஒவ்வொரு கதாப்பாத்திரங்களின் வழியே உணர்வுப்பூர்வமாக காட்டியிருக்கிறார் இயக்குநர். படம் முழுக்க திருவிழாவிற்கு நம் சொந்த ஊருக்கு போய் வந்த உணர்வு இருக்கிறது. சிவகார்த்திகேயன் மற்றும் நடராஜ் ஆகியோருக்கு இடையே இருக்கும் பிரச்சனை தான் படத்தின் கதை என்பதால் ஃபிளாஷ்பேக் காட்சிகளின் நீளத்தை சற்று குறைத்திருக்கலாம். இரண்டாம் பாதிக்கு மேல் விறவிறுப்பாக நகரும் கதையில் பாடல்களை தவிர்த்திருக்கலாம். இருப்பினும் உறவுகளின் மேன்மையை உணர்வுப்பூர்வமாக சொன்னவிதத்தில் கவனம் ஈர்க்கிறது.", "வெளியிடப்பட்ட தேதி": "2019-09-26", "தீர்ப்பு": "அண்ணன், தங்கை மட்டுமல்லாமல் மனித உறவுகளின் மேன்மையை ரசிக்கும்படி சொன்ன லேட்டஸ்ட் பாசமலராக வசீகரிக்கிறான் இந்த 'நம்ம வீட்டுப் பிள்ளை'.", "மதிப்பீடு": "2.75"}
{ "index" : { "_index" : "director_db", "_type" : "review", "_id" :62 } }
{"இயக்குனர்": "டி பார்த்திபன் தேசிங்கு", "திரைப்படம்": "நட்பே துணை", "விமர்சனம்": "பல நாடுகளில் தடை செய்யப்பட்ட மருந்து நிறுவனத்தை, காரைக்காலில் உள்ள பழம்பெருமை வாய்ந்த ஹாக்கி கிரவுண்டை நீக்கி விட்டு ஆரம்பிக்க நினைக்கிறது ஒரு மல்டி நேஷனல் கம்பெனி. பணத்திற்கு ஆசைப்பட்டு அதற்கு துணை போகிறார் விளையாட்டுத்துறை அமைச்சரான கரு.பழனியப்பன். இந்த சிக்கலில் இருந்து கிரவுண்டை காப்பாற்ற, அந்த கிரவுண்டில் விளையாடும் ஹாக்கி அணி தேசிய அளவிலான போட்டியில் விளையாடி தங்களை நிரூபிக்க வேண்டிய கட்டாயம். தேசிய அளவிலான போட்டியில் அந்த அணி வெற்றி பெறுகிறதா ? அதற்கு ஹீரோ ஹிப்ஹாப் ஆதி எந்த விதத்தில் உதவி புரிகிறார் என்பதே இந்த படத்தின் கதை. ஒரு விளையாட்டை கதைக் களமாக தேர்ந்தெடுத்ததிலேயே இந்த படம் பாதி வெற்றி பெறுகிறது எனலாம். காரணம் அந்த விளையாட்டு போட்டிகளை சரியாக காட்சிப்படுத்திவிட்டாலே அது பரபர திரைக்கதைக்கு பெரும் பங்கு வகிக்கும். இந்த படத்தின் நாயகன் ஹிப்ஹாப் தமிழா ஆதி. ஸ்போர்ட்ஸ், நடனம், நடிப்பு என தன்னால் முடிந்த அளவுக்கு சிறப்பான பங்களிப்பை தர முயற்சித்திருக்கிறார். படத்துக்கு மிகப்பெரிய பலம் அரசியல்வாதி வேடத்தில் நடித்திருக்கும் கரு.பழனியப்பன். டயலாக் டெலிவரி, பாடி லாங்குவேஜ் என தனது அரசியல்வாதி வேடத்தை நியாயப்படுத்தியிருக்கிறார். அவர் பேசும் டயலாக்குகளுக்கு திரையரங்கில் நல்ல ரெஸ்பான்ஸ் கிடைத்தது. அவருக்கு அடுத்து ஹாக்கி கோச்சாக நடித்திருக்கும் ஹரீஸ் உத்தமன். படத்தின் முக்கிய கட்டங்களில் முதிர்ச்சியான நடிப்பை வழங்கியிருக்கிறார். ஆர்ஜே விக்னேஷ், ஷாரா, எரும சாணி, விஜய், பிஜிலி ரமேஷ் ஆகிய யூடியூப் ஸ்டார்ஸ் இணைந்து சிரிப்பை வரவழைக்க முயற்சித்திருக்கிறார்கள். ஹாக்கி போட்டிகள் நடைபெறும் இறுதிக்கட்ட காட்சிகளில் தனது நேர்த்தியான ஒளிப்பதிவால் கூடுதல் பரபரப்பு சேர்த்திருக்கிறார் ஒளிப்பதிவாளர் அரவிந்த் சிங். ஹிப்ஹாப் தமிழாவின் இசை அதற்கு துணை புரிந்திருக்கிறது. கிரிக்கெட் உள்ளிட்ட சில விளையாட்டுக்களுக்கு மட்டும் அளிக்கப்படும் முக்கியத்துவம், இந்தியாவில் ஹாக்கி வீரர்களுக்கான பிரச்சனைகள் என கொஞ்சம் அழுத்தமான காட்சிகள் படத்தில் இடம் பெற்றுள்ளன. சாதி, மதத்தால் பிரிந்திருப்பது, வாக்களிப்பதன் அவசியம் போன்று சமூக நலன் குறித்து பேசப்படும் வசனங்கள் ஒருபுறம் இருக்க, கூப்டாலே வந்திருப்பாளே போன்ற வசனங்களை தவிர்த்திருக்கலாம். ஹாக்கி போட்டிகள் நடைபெறும் போது இருக்கும் சுவாரஸியம் படத்தில் இடம் பெறும் காதல் காட்சிகளில் இல்லை. ஆங்காங்கே இருக்கும் செயற்கைத்தனமான காட்சிகள் படத்தின் மீதான நம்பகத்தன்மையை குறைக்கிறது. ஆனாலும் ஒரு ஸ்போர்ட்ஸ் டிராமாவாக இந்த படம் ரசிகர்களை கவரும்.", "வெளியிடப்பட்ட தேதி": "2019-04-03", "தீர்ப்பு": "செயற்கைத்தனமான காதல், காமெடி காட்சிகள் தவிர்த்து ஒரு ஸ்போர்ட்ஸ் டிராமாவாக நட்பே துணை ரசிகர்களை கவரும்.", "மதிப்பீடு": "2.5"}
{ "index" : { "_index" : "director_db", "_type" : "review", "_id" :63 } }
{"இயக்குனர்": "அரவிந்த் சாமி, பிஜாய் நம்பியார், கௌதம் வாசுதேவ் மேனன், கார்த்திக் நரேன், கார்த்திக் சுப்பராஜ், பிரியதர்ஷன், ஆர் ரதீந்திரன் பிரசாத், சர்ஜுன் கேஎம், வசந்த் எஸ் சாய்", "திரைப்படம்": "நவரசா", "விமர்சனம்": "மணிரத்னம் மற்றும் ஜெயேந்திரா பஞ்சாபகேசன் தயாரிப்பில் நெட்பிளிக்ஸில் நேரடியாக ரிலீஸ் ஆகியுள்ள திரைப்படம் நவரசா. திரைத்துறை நலனுக்காக பல்வேறு தொழில்நுட்ப கலைஞர்கள் சம்பளமில்லாமல் பணிபுரிந்துள்ள இந்த ஆந்தாலஜி படத்தின் தொகுப்பு வாரியான விமர்சனங்களை பார்க்கலாம். எதிரி (கருணை - Compassion) இந்த பகுதியில் விஜய் சேதுபதி, பிரகாஷ் ராஜ், ரேவதி மூவருமே கதைக்கு வலுசேர்க்கும் நடிப்பை தந்துள்ளனர். ரேவதியின் கணவரை கொலை செய்யும் விஜய் சேதுபதியின் குற்றவுணர்வுக்கும், அதற்காக விஜய் சேதுபதியை தண்டிக்காத ரேவதியின் எண்ணத்துக்கும் இடையில் ஊசல் ஆடுகிறது பிஜோய் நம்பியாரின் ‘எதிரி’. பழிவாங்கல் உணர்ச்சியை மையமாக வைத்து உருவாகியுள்ள இந்த பகுதியில் திரைக்கதையை இன்னும் என்கேஜ்டாக உருவாக்கியிருக்கலாம். படத்தின் கதையை இன்னும் புரியவைப்பதில் கவனம் செலுத்தியிருக்கலாம். ஒளிப்பதிவும், பின்னணி இசையும் படத்தின் பலம். சம்மர் ஆஃப் 92 ( நகைச்சுவை - Laughter) நகைச்சுவை நடிகராக வளர்ந்துவிட்ட வேலுசாமி (யோகிபாபு), பழைய பள்ளிக்கு சிறப்பு விருந்தினராக போகிறார். பள்ளிக் காலத்தில் தான் செய்த குட்டி குட்டி சேட்டைகளால் தம் மதிப்பெண்கள் குறைந்தது, பற்றி உரையாற்றுகிறார். அதே பள்ளியில் டீச்சராக வேலை செய்யும் ரம்யா நம்பீசனுக்கு(யோகிபாபுவின் சிறுவயதிலும் அவரே டீச்சர்) செவ்வாய் தோஷம். அவருக்கு திருமணம் நடக்க, அவர் வளர்க்கும் நாயின் சேட்டைகள் தடையாக இருக்கிறது. அந்த நாயை ஒழிக்கும் வேலையை யோகிபாபுவிடம் ஒப்படைக்கிறார் ரம்யாவின் தந்தை. இது ஒரு காமெடியில் சென்று முடிகிறது. இதையும் மேடையில் யோகிபாபு ரிவீல் செய்யும்போது அரங்கமே வெடித்து சிரிக்கிறது. க்ளைமாக்ஸில் நாய் செய்யும் சேட்டை அட்டகாசம். மன்னன் எனும் வார்த்தையை ஸ்பெல்லிங் மிஸ்டேக்காக எழுதும் மாணவன் யோகிபாபுவை கண்டுபிடிக்கும் படலம் அருமை. ப்ரியதர்ஷன், தனக்கே உரிய திரைமொழியில் இந்த காமெடி படத்தை இயக்கியிருக்கிறார். புராஜக்ட் அக்னி (ஆச்சர்யம் - Wonder) அரவிந்த் சுவாமிக்கும் அவரது இஸ்ரோ நண்பரான பிரசன்னாவுக்கும் ஒரு மழை நாளில் நடக்கும் அறிவார்த்த உரையாடல் தான் படம். முடிவில் அரவிந்த் சுவாமி ஒரு ஆச்சர்யத்தை ரிவீல் செய்கிறார். விஷ்ணு, கல்கி, கிருஷ்ணா என கதாபாத்திரங்களின் பெயர்கள் தொடங்கி, ஜோசியம் வரை பேசப்படுவதாலேயே இந்த ஹை கான்செப்ட் படத்தின் கோர் ஐடியா மீது மீண்டும் நம்பிக்கை இழந்து மித்தாலஜிக்குள் செல்லவேண்டி இருக்கிறது. சும்மாவே புரிந்துகொள்ள கஷ்டமான இந்த கான்செப்டில் வசனத்தில் வரும் அதிக ஆங்கில ஆதிக்கம் புரிந்துகொள்ள தடையை ஏற்படுத்துகிறது. எனினும் ஹாலிவுட்டில் பேசப்படும் அளவுக்கான கான்செப்ட் மற்றும் கார்த்திக் நரேனின் மேக்கிங் இந்த படத்தை வியந்து பார்க்கவைக்கிறது. பாயாசம் ( அருவருப்பு - Disgust) தி.ஜானகிராமன் எழுதிய கதையை, வசந்த் S சாய் இப்பகுதியில் இயக்கியுள்ளார். டெல்லி கணேஷின் அண்ணன் மகன் குடும்பத்தில் அனைத்துமே நல்லதாய் நடக்கிறது. தன் மகள் அதிதி, திருமணம் ஆன சில மாதங்களில் விதவை கோலம் பெறுகிறாள். எனவே தன் அண்ணன் மகன் குடும்பத்தில் தற்போது நடக்கும் விசேஷத்தில் சென்று பொறுமிக்கொண்டே இருக்கிறார் டெல்லி கணேஷ். சமையல் செய்யும் பகவதி பெருமாள் கேரக்டர் கவனிக்க வைக்கிறது. ரோகிணி ஒரு சர்ப்ரைஸ் கேரக்டர். இருப்பினும் டெல்லி கணேஷ் விரக்தியில் செய்யும் சில்லி தனமான எண்ணத்தை இறுதியில் அதிதி பாலன் ஒரு சவுக்கடி கேள்வியால் விமர்சித்திருக்கலாம். படம் முழுமை பெற்றிருக்கும். அமைதி ( அமைதி - Peace) போலீஸாக மட்டுமே நாம் பார்த்திருக்கும் கௌதம் வாசுதேவ் மேனன், இப்படத்தில் விடுதலை புலிகள் இயக்கத்தை சேர்ந்த மாஸ்டராக கெத்து காட்டுகிறார். இறுதியில் சிங்கள வீரர்களை ஒரு நொடியில் மனிதாபிமானம் உள்ளவர்கள் என நம்பி, பாபி சிம்ஹா நன்றி சொல்லும் காட்சி உருகவைக்கிறது. சந்தோஷ் நாராயணன் இசையில் ஒரு அழகான குட்டி ஸ்டோரியை சோமீதரன் எழுத்தில், கார்த்திக் சுப்பராஜ் இயக்கியுள்ளார். படத்தில் பேசப்படும் ஈழமொழி, பலருக்கும் புரியாமல் போகலாம். ஆனாலும் சமரசம் செய்துகொள்ளாமல் உள்ளபடியே பேச்சுமொழியை வசனங்களில் கொடுத்துள்ளார்கள். கொத்து கொத்தாக உயிர்த் தியாகம் செய்த ஒரு இயக்கம் நாய்க்குட்டிக்காக இரக்கப்படும். ஆனால் ஒரு வீரரின் உயிரைக் கொடுத்து காப்பாற்ற முயலும் அவ்வளவு ரிஸ்க் எடுக்குமா? இயக்கத்தின் ஒவ்வொரு வீரரும் பெரிய சக்தி வாய்ந்த பலம் எனும்போது இலட்சியம் இல்லாத செண்டிமெண்ட்களுக்கு அந்த வீரர்கள் இடம் கொடுப்பார்களா? என்பது கேள்வி. மையக் கதையில் நாய்க்குட்டியை தாண்டி இன்னும் வலுவான ஒன்றில் கவனம் செலுத்தியிருக்கலாம். ரௌத்திரம் ( கோபம் - Anger) ஓடிப்போன கணவரை அடுத்து, பிள்ளைகளின் வளர்ப்புக்காக, வீட்டு வேலை செய்யும் ரித்விகாவின் தாயார் வேறுவழியின்றி முதலாளியுடன் உறவுகொள்ள, இதை அறிந்த ரித்விகாவின் அண்ணன் அந்த முதலாளியை அடிக்க, அவர் இறக்கிறார். அம்மாவின் செயல் பிடிக்காமல் வீட்டை விட்டு ஓடிய ரித்விகா பல வருடம் கழித்து போலீஸ் ஆகிறார் என்பது கதை. ஆனால் ரித்விகாவின் தாயாருக்கான பாலியல் சுதந்திரம் என்று கூட அதை சொல்ல முடியும். என்ன ஒன்று.. அவர் விருப்பம் இல்லாமல், வேறு வழியில்லாமல், பிள்ளைகளின் வாழ்க்கைக்காக மட்டுமே முதலாளியுடன் உறவில் இருக்கிறார். இதை வளர்ந்த பின்னும் கூட ரித்விகா புரிந்துகொள்வதில்லையே? அதற்காக, சாகும் தருணத்தில் தாயார் இருக்கும்போது கூட, ரித்விகா போகாமல் இருப்பது என்ன மனநிலை? ரித்விகாவின் சகோதரர் சிறை சென்றாரா? அந்நேரத்தில் ரித்விகாவின் தாயாரை யார் பார்த்துக் கொண்டார்? ரித்விகா எப்படி போலீஸ் ஆகிறார்? என பல கேள்விகள். எனினும் இயக்குநராக அரவிந்த் சுவாமி தேர்ச்சி பெறுகிறார். ஏ.ஆர்.ரஹ்மான் ஆர்ப்பாட்டம் இல்லாமல், இந்த படத்துக்கு இசையமைத்துள்ளார். சந்தோஷ் சிவன் ஒளிப்பதிவு படத்தின் திரைமொழிக்கு உதவுகிறது. இன்மை ( பயம்- Fear) ரதீந்திரன் R பிரசாத் இயக்கத்தில் சித்தார்த், பார்வதி திருவோத்து நடித்துள்ள படம் இன்மை. இசுலாமிய மார்க்கத்தின்படி, பயம் மற்றும் வாழ்க்கை என்ன ஆகுமோ என்கிற நிலையாமைத் தத்துவம் பற்றி பேசுவது போல் படம் ஒரு கட்டம் வரை செல்கிறது. ஆனால் இறுதியில் படத்தில் ஒரு அறம் பேசப்படுகிறது. திரைக்கதை தான், இந்த படத்தின் சுவாரஸ்யத்துக்கு முக்கியக் காரணம். சில இடங்களில் யூகிக்க முடிந்தாலும், யூகிக்க முடியாத சித்தார்த்தின் நடிப்பு சர்ப்ரைஸாக அவிழும் ப்ளாஷ்பேக் கதை என அனைத்துமே படத்துக்கு பலம். விஷால் பரத்வாஜின் இசை படத்தின் சஸ்பென்ஸை அதிகரிக்கிறது. துணிந்த பின் (தைரியம் - Courage) மணிரத்னம் கதை எழுத, சர்ஜூன் இயக்கத்தில் அதர்வா, அஞ்சலி, கிஷோர் நடித்துள்ள படம் துணிந்த பின். நக்சல்களை கொல்லும் ஆபரேஷனுக்கு முதல் முதலில் டியூட்டிக்கு செல்கிறார் ராணுவ வீரன் அதர்வா. நக்சல்பாரியாக வரும் கிஷோர் குண்டடி பட, அவரை மருத்துவமனையில் சேர்த்து ஹெட் ஆபீஸில் உயிரோடு ஒப்படைக்கும் பொறுப்பு அதர்வாவுக்கு. இருவரின் நடிப்பும் அருமை. ஆனால் அதற்கு முழுமையான ஸ்கோப் திரைக்கதையில் இல்லை. இருவருக்குமான உரையாடல் போர்ஷன் ரசிக்க வைத்தாலும், அது வழக்கமானதாகவே உள்ளது. கணவர் அதர்வா பற்றிய தகவலுக்காக காத்திருக்கும் மனைவி(அஞ்சலி) கதாபாத்திரம் வலுவாக இல்லை. அதர்வாவுக்கு ஆபத்து இருப்பதாகவே கதையில் சூழல்கள் இல்லை. க்ளைமாக்ஸூம் கதையின் மையக்கருவும் இன்னும் கைகூடி வந்திருக்கலாம். கிடார் கம்பியின் மேலே நின்று ( அன்பு (காதல்) - Love ) தனியிசைக் கலைஞரான சூர்யா தன் அழகான சிறிய காதல் கதையை ஒரு ஸ்டேஜில் பகிர்கிறார். முதல் சந்திப்பு, படபடக்கும் தருணம், பார்த்ததும் மனம் பட்டாம் பூச்சியாய் பறப்பது, ஏதோ உணர்வில் தவிப்பது, இசை, பேச்சு, பார்வை, என ஜி.வி.எம்-மின் கிட்டார் கம்பி ‘இதயத்தில்’ நிற்கிறது. இதே மாதிரி கதையில் நடித்த சுவடே இல்லாமல் சூர்யா புதுமை காட்டுகிறார். அறிமுகம் முதலே ப்ரயகா வசீகரிக்கிறார். கொஞ்சம் கொஞ்சமாக இருவரும் மனம் விட்டு பேசும் உரையாடல் போர்ஷன் பரவசத்தில் ஆழ்த்துகிறது. ‘தூரிகா பாடல்’ படத்தின் நடுவே அமைந்த ஒரு ஹைக்கூ. இம்முறை ஜி.வி.எம் கொஞ்சம் எதார்த்தமாகவும் திரைக்கதையை அமைத்திருக்கிறார். இன்னும் கொஞ்சம் என்கேஜ்டாக இருந்திருக்கலாம். வசனங்களிலும் அதே எதார்த்தம் இருந்திருக்கலாம். அந்த காதலின் முடிவு நிறைவாக இருந்திருக்கலாம் என மனம் ஏங்குவதை தவிர்க்க முடிவதில்லை. கார்த்திக்கின் இசை படத்துடன் இழையோடுகிறது. பி.சி.ஸ்ரீராம் ஒவ்வொரு ஃப்ரேமையும் செதுக்கியிருக்கிறார். போரடிக்காமல் கத்தரி போட்டிருக்கிறார் ஆண்டனி. கார்க்கியின் வரிகள் படத்தின் தலைப்பில் மட்டுமில்லாமல், பாடல்களிலும் கதையோடு சேர்ந்து காதல் ரசம் ததும்ப வைக்கிறது.", "வெளியிடப்பட்ட தேதி": "2021-08-06", "தீர்ப்பு": "அளவான நேரம்.. அற்புத கதைகள்.. அழுத்தமான நடிப்பு.. என நிறைவான ஆந்தாலஜி தொகுப்பு நவரசா!", "மதிப்பீடு": "2.25"}
{ "index" : { "_index" : "director_db", "_type" : "review", "_id" :64 } }
{"இயக்குனர்": "செல்வராகவன்", "திரைப்படம்": "நெஞ்சம் மறப்பதில்லை", "விமர்சனம்": "செல்வராகவன் இயக்கத்தில் எஸ்.ஜே.சூர்யா நடிப்பில் உருவாகியுள்ள திரைப்படம் 'நெஞ்சம் மறப்பதில்லை'. ரெஜினா கசாண்ட்ரா, நந்திதா ஸ்வேதா உள்ளிட்டோர் முக்கிய கதாபாத்திரங்களில் நடித்துள்ளனர். யுவன் ஷங்கர் ராஜா இப்படத்துக்கு இசையமைத்துள்ளார். பணக்கார வீட்டு பெண்ணை திருமணம் செய்து, பெரிய பங்களாவில் புது பணக்காரனாக வாழ்ந்து வருகிறார் ராம்சே (எஸ்.ஜே.சூர்யா). அவர்களின் குழந்தையை பார்த்து கொள்ளும் வேலைக்கு வருகிறாள் மரியம்(ரெஜினா). சர்ச்சில் வளர்ந்து கடவுள் மீது பெரும் நம்பிக்கை கொண்டிருக்கும் மரியம், ராம்சேவால் கொல்லப்படுகிறாள். அதன் பிறகு நடக்கும் கடவுளுக்கும் சாத்தானுக்குமான யுத்தமே படத்தின் மீதிக்கதை. ராம்சே என்கிற ராமசாமியாக நடித்திருக்கும் எஸ்.ஜே.சூர்யா தனது நடிப்பால் திரையரங்குகளில் சரவெடி கொளுத்துகிறார். காட்சிகளுக்கு ஏற்ப மாறும் அவரின் வசன உச்சரிப்புகள் க்ளாப்ஸை அள்ளுகிறது. ரெஜினா படம் முழுக்க தனது பார்வையினாலேயே மிரட்டுகிறார். பர்ஃபார்மென்ஸ்க்கு ஏதுவான இடங்களில் மிகையில்லாது நடித்து கனம் கூட்டுகிறார். நந்திதாவின் கதாபாத்திரமும் அவரின் நடிப்பும் கச்சிதம். வேலைக்காரர்களாக நடித்துள்ள நால்வரும் கவனிக்க வைக்கிறார்கள். செல்வா படம் என வந்தாலே தனி குஷி ஆகிவிடுகிறார் யுவன். பாடல்கள் ஆல்ரெடி சூப்பர் ஹிட் அடித்த நிலையில் பின்னணி இசையில் அசத்தியிருக்கிறார். அரவிந்த் கிருஷ்ணாவின் கேமரா கோணங்களும் லைட்டிங்கும் வித்தியாசம் காட்டுவதுடன் படத்தின் அடர்த்தியை நமக்குள் கடத்துகிறது. ஜி.கே.பிரசன்னாவின் எடிட்டிங் மற்றுமொரு பலம். எப்போதுமே தனது தனித்துவமான திரை மொழிக்காக கொண்டாடப்படும் செல்வராகவன், அதே தனித்துவத்துடன் இந்த ஹாரர் படத்தை கொடுத்து வெற்றி பெறுகிறார். படத்தினூடாக பயணிக்கும் ப்ளாக் காமெடி அசத்தலாக இருக்கிறது. பாடல் காட்சிகள் படமாக்கபட்ட விதமும் ரசிக்க வைக்கிறது. ரகளையாக செல்லும் திரைக்கதை எதிர்பார்த்த க்ளைமாக்ஸுடன் முடிந்து விடுவதை தவிர்த்து, ஒரு பேய் படத்தை புதியதொரு அனுபவமாக கொடுத்ததில் நெஞ்சம் மறப்பதில்லையை நெஞ்சம் மறப்பதற்கில்லை.", "வெளியிடப்பட்ட தேதி": "2021-03-03", "தீர்ப்பு": "செல்வா, எஸ்.ஜே.சூர்யா, யுவன் என மாஸ்டர் கலைஞர்களின் மிரட்டல்தான்.. இந்த நெஞ்சம் மறப்பதில்லை.!!", "மதிப்பீடு": "4"}
{ "index" : { "_index" : "director_db", "_type" : "review", "_id" :65 } }
{"இயக்குனர்": "கார்த்திக் வேணுகோபாலன்", "திரைப்படம்": "நெஞ்சமுண்டு நேர்மையுண்டு ஓடு ராஜா", "விமர்சனம்": "சிவகார்த்திகேயனின் எஸ்கே புரொடக்ஷனின் இரண்டாவது தயாரிப்பாக வெளியாகியிருக்கும் படம் 'நெஞ்சமுண்டு நேர்மையுண்டு ஓடு ராஜா'. ஒரு யூடியூப் சேனல் வைத்துக் கொண்டு பிரபலமாக முயற்சித்து கொண்டிருக்கிறார்கள் ரியோவும் ஆர்ஜே விக்னேஷ் காந்தும். அவர்களுக்கு வாழ்க்கையில் நிறைய பணம் சம்பாதிப்பது மட்டுமே நோக்கமாக கொண்டிருக்கிறார்கள். அவர்களது நோக்கத்தை புரிந்துகொள்ளும் ராதா ரவி, அவர்களுக்கு கோடிக்கணக்கில் பணம் வழங்குவதாகவும் அதற்காக அவர்கள் 3 டாஸ்க்குகள் நிறைவேற்ற வேண்டும் என்கிறார்கள். ராதா ரவி எதற்காக அப்படி செய்கிறார்?, அந்த மூன்று டாஸ்க்குகளை அவர்கள் எப்படி நிறைவேற்றுகிறார்கள்? என்பதே இந்த படத்தின் கதை. துவக்க பாடலிலேயே யூடியூப் பிரபலங்கள் அனைவரையும் இடம் பெறச் செய்து மரியாதை செய்திருக்கிறார்கள். ஹீரோவா ரியோ ராஜ். முதல் படத்திலேயே காமெடி, சென்டிமென்ட் என ஒரு தேர்ந்த நடிப்பை வழங்க முயற்சித்திருக்கிறார். அவருக்கு இந்த படம் ஒரு நல்ல அறிமுகமாக இருக்கும். ஜர்னலிஸ்டாக ஷிரின் காஞ்ச்வாலா. குறைவான வேடம் என்றாலும் ஆங்காங்கே நடிப்பதற்கு சிரமப்படுகிறார். ரியோவின் நண்பனாக படம் முழுக்க வரும் முக்கியமான வேடம் ஆர்ஜே விக்னேஷ்காந்திற்கு. அவரது கவுண்டர்கள் மற்றும் ரியாக்ஷன்களும் சிரிப்பை வரவழைக்கின்றன. படம் முழுக்க ஜாலியாக நகர்ந்து கொண்டிருக்க, முக்கியமான கட்டத்தில் வரும் எமோஷனல் காட்சி ஒன்றில் தனது அனுபவ ரீதியான முதிர்ச்சியான நடிப்பால் தன் இருப்பை பதிவு செய்கிறார் ராதா ரவி. அதனைத் தொடர்ந்து இந்த படத்தில் முக்கியமான வேடத்தில் விவேக் பிரசன்னா சிறப்பான நடிப்பை வழங்கியிருக்கிறார். படம் முழுக்க ஆங்காங்கே பிளாக் ஷீப் பிரபலங்கள் ஒவ்வொருத்தராக வந்து சர்ப்ரைஸ் அளித்துக்கொண்டே இருக்கிறார்கள். பிளாக் ஷீப் வீடியோக்களை பார்ப்பவர்கள் அந்த காட்சிகளை ரசிக்கலாம். படம் தொடங்கி கதைக்குள் செல்வதற்கு நீண்ட நேரம் எடுத்துக்கொள்வதால் அது சற்று அயர்ச்சியை ஏற்படுத்துகிறது. ஆனால் அதனை ஈடு செய்யும் விதமாக இரண்டாம் பாதி பரபரப்பாக நகர்கிறது. படத்தில் ஆங்காங்கே சில லாஜிக் குறைபாடுகள் இருக்கிறது. படத்தில் ராஜ் மோகனுக்கு நடிப்பதற்கு பெரிய ஸ்கோப் இல்லை. அவரது குரல் பலம் வாய்ந்தது என்பதால் அவரை சற்று இன்னும் அதிகம் பயன்படுத்தியிருக்கலாம். ஒரு அரசியல்வாதி வேடத்துக்கு மிகச் சரியாக பொருந்துகிறார் நாஞ்சில் சம்பத். இரண்டாம் பாதியில் அவர் வரும் காட்சிகளில் அதகளம் புரிகிறார். புதுமுக இயக்குநராக கார்த்திக் வேணுகோபால் இன்றைய சமூகத்துக்கு தேவையான கருத்துக்களை கமர்ஷியலாக வழங்கியிருக்கிறார். இந்த படத்தின் கிளைமேக்ஸ் இளைஞர்கள் மத்தியில் தாக்கத்தை ஏற்படுத்தும்.", "வெளியிடப்பட்ட தேதி": "2019-06-14", "தீர்ப்பு": "இளைஞர்களுக்கு தேவையான சமூக கருத்துக்களுடன் கூடிய பொழுதுபோக்கு திரைப்படமாக வந்திருக்கிறது 'நெஞ்சமுண்டு நேர்மையுண்டு ஓடு ராஜா'.", "மதிப்பீடு": "2.75"}
{ "index" : { "_index" : "director_db", "_type" : "review", "_id" :66 } }
{"இயக்குனர்": "எச் வினோத்", "திரைப்படம்": "நேர்கொண்ட பார்வை", "விமர்சனம்": "போனி கபூர் தயாரிப்பில் அஜித் குமார், வித்யா பாலன், ஷரத்தா ஸ்ரீநாத் உள்ளிட்டோர் நடிப்பில் வெளியாகவிருக்கும் படம் 'நேர்கொண்ட பார்வை'. ஷரத்தா ஸ்ரீநாத், அபிராமி, ஆண்ட்ரியா தைராங் ஆகிய மூவரும் கான்சர்ட் ஒன்றில் கலந்து கொள்கிறார்கள். அங்கே அர்ஜூன் சிதம்பரம், அஸ்வின் ராவ், ஆதிக் ரவிச்சந்திரன், மூவரையும் சந்திக்கின்றனர். பெண்கள் யதார்த்தமாக பழக, அந்த ஆண்கள் அதனை அட்வான்டேஜாக எடுத்துக் கொண்டு 3 பெண்களையும் தவறாக அணுகுகின்றனர். அவர்களை பலமாக தாக்கிவிட்டு அங்கிருந்து தப்பிச் செல்லும் 3 பெண்களையும், பழி தீர்க்க வேண்டும் என்பதற்காக ஷரத்தாவை கடத்தி பாலியல் துன்புறுத்தலுக்கு ஆளாக்குகின்றனர். பாலியல் துன்புறுத்தல் செய்த பலம் பொருந்திய அர்ஜூன் சிதம்பரம் மற்றும் அவரது நண்பர்களுக்கு எதிராக ஷரத்தா தனது தோழிகளுடன் வழக்கு பதிவு செய்கிறார். ஆனால், அது அவர்களுக்கே வினையாக மாற, 3 பெண்கள் மீது தவறான பிம்பம் சித்தரிக்கப்படுகிறது. இதனால் ஆதரவற்று செய்தவறியாமல் திகைக்கும் பெண்களுக்கு ஆதரவாக ஆபத்பாந்தவனாக களமிறங்குகிறார் பரத் சுப்ரமணியம் எனும் வழக்கறிஞரான அஜித் குமார். அஜித் குமாரின் நேர்த்தியான வாதத்தால் பாதிக்கப்பட்ட மூன்று பெண்களுக்கும் நீதி கிடைத்ததா இல்லையா என்பதே இந்த படத்தின் கதை. வழக்கறிஞராக சீரான மன நிலையில்லாத வேடம் அஜித்துக்கு. மூன்று பெண்களின் பிரச்சனைகளை கேட்டு உருகுவது, அநீதிகளுக்கு எதிராக வெடிப்பது என அஜித்குமாரின் நடிப்பில் நல்ல முயற்சி. அவரது பாடி லாங்குவேஜ் மற்றும் கம்பீரமான குரல் என ஒரு வழக்கறிஞரை கண்முன் நிறுத்துகிறார். குறிப்பாக “அப்படி எல்லாம் நடக்காது. நடக்கவும் கூடாது” என்று அவர் சொல்லும் காட்சி மாஸ். ஒரு வழக்கறிஞராக மட்டுமில்லாமல் அன்பான கணவராகவும், அட்டகாசம் செய்யும் ஆசாமிகளை, படத்தின் ஒரே ஒரு சண்டைக் காட்சியில் அடித்து துவைப்பதும் என மிரட்டியிருக்கிறார். அஜித்திற்குரிய காதல் மற்றும் சண்டைக் காட்சிகள் படத்தின் டிராக்கில் இருந்து பெரிதும் மாறாமல் கச்சிதமாக இடம்பெற்றுள்ளது. தனக்கு ஏற்பட்ட பாதிப்பை வெளியே சொல்லமுடியாமல் கூச்சம் ஒரு பக்கம், அதனால் ஏற்படும் கோபம் மறுபக்கம் என இரட்டை மனநிலையை சரியாக கையாண்டிருக்கிறார் ஷரத்தா ஸ்ரீநாத். எதிர்தரப்பு வக்கீலாக தனது அழுத்தமான குரலை பதிவு செய்யும் ரங்கராஜ் பாண்டேவிற்கு இந்த படம் நல்ல அறிமுகம் என்று சொல்லலாம். மேலும் வித்யா பாலன், ஆதிக் ரவிச்சந்திரன், அர்ஜூன் சிதம்பரம், அபிராமி , ஆண்ட்ரியா என அனைவரும் தங்களின் வேடத்தை நேர்த்தியாக செய்திருக்கிறார்கள். இசையமைப்பாளர் யுவன் தனது பாடல்கள் மற்றும் பின்னணி இசையால் படத்துக்கு கூடுதல் பலம் சேர்த்திருக்கிறார். குறிப்பாக யுவனின் இசையால் காட்சிகள் மேலும் உயிர் பெறுகின்றன. நீதிமன்ற பின்னணியில் நடக்கும் பெரும்பாலான காட்சிகளை தத்ரூபமாக காட்சிப்படுத்தியிருக்கிறார் ஒளிப்பதிவாளர் நீரவ் ஷா. நாட்டில் பெண்களுக்கு எதிரான குற்றங்கள் குவிந்துக் கொண்டிருக்கும் சூழலில், அதற்கு எதிராக தனது வலுவான குரலை பதிவு செய்திருக்கிறது. பெண்களுக்கு நிகழும் பிரச்சனைகளுக்கு பெண்களையே குற்றவாளிகளாக்கும் சமூகத்துக்கு சாட்டையடி கொடுக்கிறது இந்த படம். மேலும் தங்களுக்கு நிகழும் அநீதிகளை பெண்கள் தைரியமாக வெளியே சொல்ல வேண்டும் என்ற ஆழமான கருத்தை அழுத்தமாக பதிவு செய்த விதத்தில் கவனம் ஈர்க்கிறது இந்த நேர்கொண்ட பார்வை.", "வெளியிடப்பட்ட தேதி": "2019-08-06", "தீர்ப்பு": "அஜித் தனது மாஸ் இமேஜை ஒதுக்கி வைத்துவிட்டு, வலுவான சோசியல் மெசேஜ் சொல்லும் படத்தை தரமாக கொடுத்திருக்கிறார்.", "மதிப்பீடு": "3.75"}
{ "index" : { "_index" : "director_db", "_type" : "review", "_id" :67 } }
{"இயக்குனர்": "மிலிந்த் ராவ்", "திரைப்படம்": "நெட்ரிகன்", "விமர்சனம்": "‘லேடி சூப்பர் ஸ்டார்’ நயன்தாரா, அஜ்மல் அமீர், மணிகண்டன், சரண் சக்தி மற்றும் பலர் நடிப்பில், Ahn Sang Hoon இயக்கிய ‘Blind’ கொரியன் திரைப்படதை தழுவி எடுக்கப்பட்டுள்ள ‘நெற்றிக்கண்’ திரைப்படம் டிஸ்னி+ஹாட் ஸ்டாரில் நேரடியாக வெளியாகியுள்ளது. விபத்தில் தம்பியை இழந்து, பார்வை மாற்றுத்திறனாளியாக மாறும் நயன்தாராவுக்கு, பார்வை பறிபோனதால் சிபிஐ வேலையும் பறிபோகிறது. அதன் பின் சிட்டியில் பெண்களை கடத்தும் பாலில் சைக்கோ வில்லனின் வலையில் சிக்கப் போய், அந்த வில்லனை தன் சிபிஐ மூளையால் எப்படி பிடிக்கிறார் என்பதே கதை. நானும் ரவுடிதான் காதம்பரிக்கு பிறகு, ‘நெற்றிக்கண்’ துர்காவாக நயன்தாரா கண்ணுக்குள் நிற்கிறார். வளர்ப்பு நாய் ‘கண்ணா’வை பறிகொடுத்த பின்பு நயன்தாராவின் அழுகை கலங்க வைக்கிறது. மணிகண்டன் வேற லேவல். ‘சீனு.. சீனு’ சீனுக்கு சீன் அமைதியான நடிப்பால் காமெடியில் தெறிக்கவிடுகிறார். இறுதியில் அழ வைக்கிறார். “நைட்ல என்ன கண்ணாடி..? மிஷ்கின் தங்கச்சியா..? நீ” என ஒரே வசனத்தில் லைக்ஸ் அள்ளுகிறது படம். இடையில் சொல்லப்படும் “நரியும் ஆட்டுக்குட்டியும்” கதையும் கூட மிஷ்கினை நினைவுபடுத்துகிறது. பாலியல் சைக்கோவாக அஜ்மல் மிரட்டியிருக்கிறார். முதல் அரை மணி நேரத்துக்கு பின் படம் சூடுபிடிக்கிறது. நயன்தாராவின் யோசிக்கும் திறன்கள் அனைத்தும் ரசிக்க வைக்கின்றன. சரண் சக்திக்கும் நயன்தாராவுக்குமான செண்டிமெண்ட் போர்ஷன் வொர்க் அவுட் ஆகிறது. கவனச் சிதறல்கள் இல்லாத திரைக்கதை படத்துக்கு பலம். பெண்களுக்கு நம்பிக்கை கொடுக்கும் அதிரிபுதிரி வசனங்கள் தவிர்க்கப்பட்டு, அளவான அட்வைஸூடன் தேவைப்பட்டும் இடத்தில் மட்டும் நறுக்கென நயன்தாரா பேசும் வசனங்களுக்கு க்ளாப்ஸ். நயன்தாராவும் அவரது தம்பியும் விபத்துக்குள்ளான இடத்தில் ஒரு கார் கூட வராதது; சிட்டியில் இரவு 9 மணிக்கு வீட்டு வாசலில் வைத்து இளம் பெண்ணிடம் அஜ்மல் சில்மிஷம் செய்வதை அக்கம் பக்கத்தினர் யாருமே கவனிக்காதது; Untime-ல் பெரிய மாலுக்குள் நுழைந்து அஜ்மல், நயன்தாராவை அடிப்பதும், நாயை கொல்வதும் எப்படி சாத்தியம் என லாஜிக்கல் பிரச்சனைகள் இருக்கவே செய்கின்றன. வீடியோ காலில் அஜ்மலை பார்க்கும்போதே சரண் சக்தி, ஒரு ஸ்கிரீன் ஷாட் எடுத்திருக்கலாம். ஆனால் ஸ்கெட்ச் ஆர்ட்டிஸ்ட் கொண்டு வரையச் சொல்வது கதையின் நீளத்தை அதிகரிக்கிறது. பெண்களை கடத்தி கொல்லும் பெரும்பாலான பாலியல் சைகோக்கள் டாக்டர்களாகவே காண்பிக்கப்படுவது வழக்கமாக தோன்றுகிறது. அஜ்மலின் கேரக்டரை இன்னும் தனித்துவமாக செதுக்கியிருக்கலாம். மிகவும் நுணுக்கமான ஒளிப்பதிவால் அசரவைக்கிறார் ஆர்.டி.ராஜசேகர் . கதையோட்டம் தடைபடாமல் எடிட்டிங் செய்துள்ளார் லாரன்ஸ் கிஷோர். லேடி சூப்பர் ஸ்டாருக்கு வேற லெவல் பயிற்சி அளித்து அசரவைக்கிறார் ஸ்டண்ட் மாஸ்டர் திலீப் சுப்புராயன். கதையோடு சேர்ந்த பாடல், திரைக்கதைக்கு உதவும் பின்னணி இசை என ஆர்ப்பாட்டமில்லாமல் பணிபுரிந்திருக்கிறார் இசையமைப்பாளர் கிரிஷ் கோபாலகிருஷ்ணன். பெண்களின் ஆடை, பாலியல் சுதந்திரம் உள்ளிட்டவற்றை கொண்டு அவர்களின் ஒழுக்கம் மதிப்பீடு செய்யப்படுவதற்கு எதிரான நயன்தாராவின் வசனங்கள் “நச்!”. “இவன ஜெயில்ல போடாதீங்க.. முடிச்சுவிட்ருங்க” என நயன்தாரா ஜெயிலில் வைத்து அஜ்மலை திட்டுவது வேற லெவல். பார்வை மாற்றுத்திறனாளி பெண்ணாக எந்த கழிவிரக்கமும் இல்லாமல், இத்தனை துணிச்சலுடன் பேசும் நயன்தாராவின் கேரக்டர் பாராட்ட வைக்கிறது. காவல்துறையில் நிலவும் உள்அதிகார ஒடுக்கம் போகிறபோக்கில் சுட்டிக் காட்டியிருப்பது சிறப்பு, அதனாலேயே க்ளைமாக்ஸில் மணிகண்டனின் பாத்திரம் தேர்ச்சிபெறுகிறது. தம்பியின் இழப்பால் ஒரு குற்றவுணர்ச்சியில் இருக்கும் நயன்தாரா, சரணை காப்பாற்றும்போது அதில் இருந்து மீள்வதும், க்ளைமாக்ஸில் காட்டும் ‘முக்கியமான’ ஆவேசமும் படத்தின் உணர்வுகளை தாங்கி பிடிக்கின்றன.", "வெளியிடப்பட்ட தேதி": "2021-08-12", "தீர்ப்பு": "பயமே எதிரி.. துணிவே துணை.. அறிவே ஆயுதம் என நயன்தாரா மிரட்டும் - நெற்றிக்கண்.", "மதிப்பீடு": "5"}
{ "index" : { "_index" : "director_db", "_type" : "review", "_id" :68 } }
{"இயக்குனர்": "செல்வராகவன்", "திரைப்படம்": "என்ஜிகே", "விமர்சனம்": "எம்டெக் படித்துவிட்டு தன் விருப்பத்தின் பேரில் இயற்கை விவசாயம் செய்கிறார் நந்தகோபாலன் குமரன். ஊரில் யாருக்கு ஒரு பிரச்சனை என்றாலும் முதல் ஆளாக நிற்கிறார். பெற்றோர் , மனைவி என மகிழ்ச்சியாக சென்று கொண்டிருக்கும் வாழ்வில் அரசியல் குறுக்கிடுகிறது.அடிமட்டத்தில் இருந்து அரசயலைக்கற்று அதில் எப்படி வெற்றி பெறுகிறார் என்பதே என்ஜிகே படத்தின் கதை. என்ஜிகேவாக சூர்யா, இயல்பான குடும்பத்து பிள்ளையாகவும், அரசியலில் இறங்கிய பிறகு கோபம், நக்கல் நய்யாண்டி என நவரசத்தையும் காட்டுகிறார். நிறைய இடங்களில் துறுதுறுவென இருக்கும் சூர்யாவை படத்தில் காணலாம். படத்தில் சாய் பல்லவி, ரகுல் பிரீத் சிங் என இரண்டு நாயகிகள். யாரிடமும் தன் கணவரை விட்டுக்கொடுக்காமல் பேசுவது, தன் கணவரிடம் நீ போடா கண்ணா என உத்வேகமளிப்பது என தன் வேடத்தை சிறப்பாக செய்திருக்கிறார். குறிப்பாக சூர்யாவை சந்தேகப்படும் காட்சிகளில் அதகளம். போல்டான நாயகியாக ரகுல் பிரீத் சிங், மிடுக்கான நடிப்பை வழங்கியிருக்கிறார். பாலாசிங், பொன்வண்ணன், நிழல்கள் ரவி, உமா பத்பநாபன் என தங்களது வேடங்களுக்கு நியாயம் செய்திருக்கின்றனர். லைட்டிங், வித்தியாசமான கோணங்கள் என தன் ஒளிப்பதிவாலும் கதை சொல்ல முயற்சித்திருக்கிறார் சிவகுமார் விஜயன். யுவனின் பின்னணி இசை காட்சிகளில் வீரியத்தை அதிகரித்திருக்கிறது. ஆங்காங்கே சுவாரசியமான காட்சிகள் இருந்தாலும் சில லாஜிக் மீறல்கள், வேண்டுமென்றே திணிக்கப்பட்டது போல சில காட்சிகள் படத்தின் மீதான சுவாரசியத்தை குறைக்கின்றன. முக்கிய காட்சிகளில் அதன் பின்னணி சரியாக சொல்லப்படாததால் அவை பெரிய தாக்கத்தை ஏற்படுத்தவில்லை.", "வெளியிடப்பட்ட தேதி": "2019-05-31", "தீர்ப்பு": "என்ஜிகே வழக்கமான பொலிட்டிகல் டிராமா, சூர்யாவின் துறுதுறு நடிப்பிற்காக ஒரு முறை பார்க்கலாம்", "மதிப்பீடு": "2.75"}
{ "index" : { "_index" : "director_db", "_type" : "review", "_id" :69 } }
{"இயக்குனர்": "ஆனந்த் சங்கர்", "திரைப்படம்": "நோட்டா", "விமர்சனம்": "அர்ஜுன் ரெட்டி, கீதா கோவிந்தம் படங்களின் வழியாக தமிழகத்திலும் நன்கு பரிச்சயமான நடிகர் விஜய் தேவரகொண்டா 'நோட்டா' படத்தின் வழியாக தமிழில் நேரடியாக களமிறங்கி இருக்கிறார். (ஏற்கனவே நடிகையர் திலகம் படத்தில் நடித்திருந்தாலும் நோட்டா அவரின் முழுநீள முதல் தமிழ் திரைப்படம் என்பது குறிப்பிடத்தக்கது) தேர்தலில் மிகப்பெரும் தாக்கத்தை ஏற்படுத்தும் நோட்டா விஜய் தேவரகொண்டாவின் நேரடி தமிழ் அறிமுகத்துக்கு உதவியதா? என்பதை இங்கே பார்க்கலாம்.  மாநிலத்தின் முதல்வரான வினோதன் (நாசர்) எதிர்பாராத விதமாக ஒரு ஊழல் வழக்கில் சிக்குகிறார். இதனால் தனது மகன் வருணை (விஜய் தேவரகொண்டா) தற்காலிக முதல்வராக அறிவித்து அந்த வழக்கை எதிர்கொள்கிறார். ஆனால் வினோதன் எதிர்பார்ப்புக்கு மாறாக அந்த வழக்கு அவரை மாபெரும் சிக்கலுக்கு இட்டுச்செல்கிறது. இதனைத் தொடர்ந்து வினோதன் அந்த வழக்கில் இருந்து மீண்டாரா? வருண் தனது முதல்வர் பதவியை சரியாகக் கையாண்டாரா? என்பதே நோட்டாவின் கதை. நாயகன் விஜய் தேவரகொண்டா நோட்டாவுக்கு அதிகம் மெனக்கெட்டிருக்கிறார். முழுநீள தமிழ்ப்படம் என்பதால் வசன உச்சரிப்பு, நடிப்பு என பார்த்துப்பார்த்து உழைத்திருக்கிறார். இதேபோல முக்கிய கதாபாத்திரங்களில் நடித்துள்ள நாசர், சத்யராஜ் இருவரும் போட்டி போட்டு நடித்துள்ளனர். நாசர், சத்யராஜுக்கு இணையான குணச்சித்திர நடிப்பை எம்.எஸ்.பாஸ்கர் வழங்கியுள்ளார்.  நாயகிகள் மெஹ்ரீன் கவுர், சஞ்சனா இருவரும் தங்களது கதாபாத்திரத்தை சிறப்பாக செய்துள்ளனர். குறிப்பாக சஞ்சனாவுக்கு இப்படத்தில் ஸ்கோர் செய்திட நிறைய வாய்ப்பு கிடைத்துள்ளது. அவரும் அதனை சரியாக பயன்படுத்திக் கொண்டிருக்கிறார். வருணின் நண்பர்களாக வரும் 'பிக்பாஸ்' புகழ் யாஷிகா ஆனந்த், கருணாகரன் இருவரும் சிறிய கதாபாத்திரங்களில் வந்தாலும் தங்களது கதாபாத்திரத்திற்கு முடிந்த அளவு நியாயம் செய்துள்ளனர்.  சமகால அரசியலை ஆங்காங்கே வசனங்களில் தூவியதில் இயக்குநர் ஆனந்த் சங்கர் கவனம் ஈர்க்கிறார். பின்னணி இசையில் கவனம் ஈர்த்த சாம்.சி.எஸ் பாடல்களில் பெரிதாகக் கவரவில்லை. சந்தான கிருஷ்ணன் கேமரா படத்தின் பிரம்மாண்டத்துக்கு பெரிதும் கைகொடுத்துள்ளது. எனினும் படத்தின் பிளாஷ்பேக் காட்சிகள், எளிதில் யூகிக்கக் கூடிய திருப்பங்கள் ஆகியவை படத்தின் வீரியத்தை குறைக்கின்றன. படத்தில் இடம்பெறும் பாடல்கள் மற்றும் சில காட்சிகளுக்கு கத்திரி போட்டு படத்தின் நீளத்தை சற்றே குறைத்திருந்தால் நோட்டா இன்னும் விறுவிறுப்பாக இருந்திருக்கும்.", "வெளியிடப்பட்ட தேதி": "2018-10-04", "தீர்ப்பு": "விறுவிறுப்பாக அரசியலை மட்டுமே முன்னிறுத்தி திரைக்கதை அமைத்திருந்தால் இந்த 'நோட்டா'வை இன்னும் ரசித்திருக்கலாம்.", "மதிப்பீடு": "2.5"}
{ "index" : { "_index" : "director_db", "_type" : "review", "_id" :70 } }
{"இயக்குனர்": "பி.வி. நந்தினி ரெட்டி", "திரைப்படம்": "ஓ பேபி", "விமர்சனம்": "சுரேஷ் புரொடக்ஷன் தயாரிப்பில் சமந்தா, லக்ஷ்மி , நாக சூர்யா உள்ளிட்டோர் நடிப்பில் வெளியாகியிருக்கும் படம் ஓ பேபி!. இளவயதிலேயே விதவையான , வாழ்வில் துன்பங்களை மட்டுமே அனுபவித்து, மகன் ஒருவர் மட்டுமே உலகமென வாழ்பவர் பேபி. ஒரு மாயசக்தியினால் அவர் 24 வயது இளம் பெண்ணாக மாற்றமடைகிறார். அதன் பின் நிகழ்பனவற்றை அதகளமாக சொல்லியிருக்கும் படமே ஓ பேபி. படத்துக்கு ஆகப் பெரும் பலம் சமந்தா. 70 வயது மனநிலையுடன் கூடிய 24 வயது பெண்ணாக பேச்சு, நடை, உடை, பாவணை என அசரடிக்கிறார். படத்தில் 70 வயது பேபியாக லக்ஷ்மி. தனது மகன் மீதான அதீத பாசத்தால் தனது மருமகளை பகைத்து கொண்டு உடைந்து அழுவது, தனது நண்பன் ராஜேந்திர பிரசாத்தை கலாய்ப்பது என முதிர்ச்சியான நடிப்பை வழங்கியிருக்கிறார். ஒரு காட்சியில் கல்யாணம் பற்றி கேட்கும் நாக சூர்யாவிடம் என் பையனுக்கு கல்யாணமாகி அவன் பசங்க கல்யாண வயசுக்கு வந்துட்டாங்க என்று உலறி பின்பு அதனை சமாளிக்கும் இடம் ரகளை. இப்படி படம் முழுக்க சுவாரசியமான காட்சகளால் கவனம் ஈர்க்கிறார் இயக்குநர் நந்தினி ரெட்டி. சிறப்பான பின்னணி இசை மற்றும் பாடல்கள் என படத்துக்கு நியாயம் செய்திருக்கிறார் இசையமைப்பாளர் மிக்கி ஜே.மேயர். ரிச்சர்டு பிரசாத்தின் ஒளிப்பதிவு தரம். முதுமை பருவம் பற்றிய புரிதலை இந்த படம் வழங்கும். குறிப்பாக மனித வாழ்க்கையில் ஒவ்வொரு வயதுக்கும் ஒரு சிறப்பு உண்டு. அதை அந்தந்த மனநிலையுடன் கொண்டாட்டத்துடன் அணுக வேண்டும் என்பதை சுவாரஸியமாக சொல்லியிருக்கும் படம் தான் ஓ பேபி.", "வெளியிடப்பட்ட தேதி": "2019-08-15", "தீர்ப்பு": "துறுதுறு சமந்தாவின் நடிப்பு, படம் முழுக்க வரும் உணர்வுப்பூர்வமான காட்சிகள் என ஓ பேபி ஒரு ஃபீல் குட் எண்டர்டெயினர்.", "மதிப்பீடு": "3"}
{ "index" : { "_index" : "director_db", "_type" : "review", "_id" :71 } }
{"இயக்குனர்": "அஸ்வத் மாரிமுத்து", "திரைப்படம்": "ஓ மை கடவுளே", "விமர்சனம்": "அசோக் செல்வன், ரித்திகா சிங், வாணி போஜன், சிவா ஷாரா, உள்ளிட்டோர் நடிப்பில் வெளியாகியிருக்கும் படம் 'ஓ மை கடவுளே'. ஆக்செஸ் ஃபிலிம் ஃபேக்டரி, ஹேப்பி ஹை பிக்சர்ஸ் தயாரித்திருக்கும் இந்த படத்தை அஸ்வத் மாரிமுத்து எழுதி, இயக்கியுள்ளார். அசோக் செல்வன், ரித்திகா சிங், சிவா ஷாரா மூன்று பேரும் பள்ளி காலத்தில் இருந்தே நண்பர்கள். ஒரு கட்டத்தில் ரித்திகா சிங்கை, அசோக் செல்வன் எதிர்பாராதவிதமாக கல்யாணம் செய்துகொள்ளும் சூழல் ஏற்படுகிறது. பின்னர் அது தவறான முடிவு என வருந்தும் அசோக் செல்வனுக்கு, திருமண வாழ்க்கையில் இருந்து தப்பிக்க ஒரு வாய்ப்பு கிடைக்கிறது. அந்த வாய்ப்பை அசோக் செல்வன் எப்படி பயன்படுத்திக்கொள்கிறார் என்பதே படத்தின் கதை. ஒரு நடுத்தர குடும்பத்து இளைஞனாக அசோக் செல்வன் அந்த வேடத்துக்கு மிகச் சரியாக பொருந்துகிறார். எதனையும் தைரியமாக எதிர்கொள்வதும், அதே நேரம் அன்பை வெளிப்படுத்த தெரியாமல் தவிப்பது என சிறப்பான நடிப்பை வழங்கியிருக்கிறார் ரித்திகா சிங். இயக்குநர் கனவுடன் அவ்வளவு யதார்த்தமாக, சின்ன சின்ன expressionகளில் கவர்கிறார் வாணி போஜன். வாழ்க்கை குறித்து பேசும் காட்சிகளில் அவ்வளவு முதிர்ச்சி. சில நேரமே வந்தாலும் எம்.எஸ்.பாஸ்கர், அசோக் செல்வனிடம் வாழ்க்கை குறித்து பேசும் காட்சிகள் எமோஷனலாக இருந்தது. பெரும்பாலும் காதல் காட்சிகளாக நகரும் படத்தில் தனது ஒன் லைனர்களால் ஆங்காங்கே சிரிப்பை வரவழைக்கிறார் சிவா ஷாரா. குறிப்பாக ஆமா நீ என்ன 'பூவே உனக்காக' விஜய்யா என கேட்கும் காட்சி சிரிப்பை வரவழைத்தன. படத்தில் சிறப்புத் தோற்றத்தில் ஆனால் கதையின் போக்கை மாற்றக்கூடிய முக்கிய வேடங்களை ஏற்றிருக்கிறார்கள் விஜய் சேதுபதி மற்றும் ரமேஷ் திலக். கொஞ்ச நேரமே வந்தாலும் படம் முழுக்க அவர்கள் இருப்பது போன்ற உணர்வு. குறிப்பாக இருவரும் முதல் பாதியில் அவ்வப்போது தோன்றி படத்தை கலகலப்பாக்குகிறார்கள். விஜய் சேதுபதியை, அவரது பிளஸ் பாயிண்ட்களை உணர்ந்து நன்றாக பயன்படுத்தியிருக்கிறார் இயக்குநர் அஸ்வத். காட்சிகளை கலர் ஃபுல்லாகவும் நேர்த்தியாகவும் படம் படமாக்கியிருக்கிறார் ஒளிப்பதிவாளர் விது அய்யனா. குறிப்பாக இரண்டாம் பாதியில் எழில்மிகு கேரளாவின் அழகை அப்படியே காட்சிப்படுத்தியிருக்கிறார். தனது பின்னணி இசை மூலம் காட்சிகளுக்கு வலு சேர்த்திருக்கிறார் லியோன் ஜேம்ஸ். ஒருவனுக்கு தனது தவறுகளை திருத்திக்கொள்ள இன்னொரு வாய்ப்பு கிடைத்தால் என்ன ஆகும் என்ற படத்தின் கதையே படத்தின் விறுவிறுப்புக்கு காரணம். அதனை முடிந்த வரை சுவாரஸியமான திரைக்கதை, அழுத்தமான காட்சிகளுடன் சொல்லி கவனம் ஈர்த்துள்ளார் அஸ்வத். ஒரு விஷயம் பக்கத்தில் இருந்து பார்த்தால் பிரச்சனையாகவும், அதையே தள்ளி நின்று பார்த்தால் இயல்பாகவும் தெரியும் என்ற கருத்து சிறப்பாக கையாளப்பட்டிருக்கிறது. முதல் பாதி கலகலப்பாகவும், ஆங்காங்கே திருப்பங்களுடன் நகர்வதால், இரண்டாம் பாதியில் அதிகமான காதல் மற்றும் காதல் சார்ந்த காட்சிகள் ஒரு சிலருக்கு சலிப்பை தரலாம்.", "வெளியிடப்பட்ட தேதி": "2020-02-12", "தீர்ப்பு": "வித்தியாசமான கதை, கலகலப்பான திரைக்கதை என இந்த காதலர் தினத்துக்கு பேண்டஸியான திரை அனுபவம் இந்த 'ஓ மை கடவுளே!'", "மதிப்பீடு": "3.5"}
{ "index" : { "_index" : "director_db", "_type" : "review", "_id" :72 } }
{"இயக்குனர்": "பாலாஜி தரணீதரன்", "திரைப்படம்": "ஒரு பக்க கதை", "விமர்சனம்": "காளிதாஸ், மேகா ஆகாஷ் நடிப்பில் பாலாஜி தரணிதரன் இயக்கியுள்ள திரைப்படம் ஒரு பக்க கதை. Vasan Visual Ventures இத்திரைப்படத்தை தயாரித்திருக்கிறது. 2014-ஆம் ஆண்டில் தொடங்கப்பட்டு, இத்திரைப்படத்தின் ரிலீஸ் பல்வேறு காரணங்களால் தள்ளிப்போனதால், இப்போது Zee 5 தளத்தில் நேரடியாக கிருஸ்துமஸ் ரிலீஸாக வெளியாகியுள்ளது ஒரு பக்க கதை. கல்லூரியில் படித்து கொண்டிருக்கும் சரவணனுக்கும் (காளிதாஸ்) - மீராவுக்கும் (மேகா ஆகாஷ்) காதல். பையன் செட்டில் ஆகட்டும் என இரு வீட்டு பெற்றோரும் காத்திருக்க, இதற்கிடையில் இவர்களின் காதல் கதை, மீரா கர்பமான கதையாக மாற, இருவருக்கும் உடனே திருமண ஏற்பாடுகள் நடக்கிறது. இப்படியான சூழலில் ஒரு விசித்திரமான உண்மை அனைவருக்கும் தெரிய வர, அதை தொடர்ந்து வந்த பிரச்சனைகள் என்ன..? இந்த இரண்டு இளம் காதலர்களும், குடும்பங்களும் அதை எப்படி எதிர்கொள்கிறார்கள்.? என்பதை நல்ல மெசேஜோடு சொல்லியிருப்பதே ஒரு பக்க கதையின் மீதிக்கதை. சரவணனாக காளிதாஸ் நடித்திருக்கிறார். காலேஜ் படிக்கும் மிடில்கிளாஸ் வீட்டு பையனாக கச்சிதமாக பொருந்துகிறார். கதாநாயகி மீராவாக நடித்திருக்கும் மேகா ஆகாஷுக்கு கணம் பொருந்திய கதாபாத்திரம். ஆனால் படம் முழுக்க ஒரே மாதிரியாக, அவர் உடல்மொழியையும் உச்சரிப்பையும் சுமந்து திரிவது கொஞ்சம் அலுப்பூட்டிவிடுகிறது. சரவணன் - மீரா இருவீட்டு பெற்றோர்களாக நடித்திருப்பவர்களும், நடுத்தர குடும்பங்களின் யதார்த்தத்தை பிரதிபலிக்க முயற்சித்திருப்பது சிறப்பு. படத்தில் வந்து இன்னும் கொஞ்சம் சர்ப்ரைஸ் கொடுக்கிறார்கள் அவதாரமாக வரும் சேதுவும் அவனுடைய ஸ்கூல் தோழனும். குறிப்பாக இருவரின் ரியாக்‌ஷன்களும் இறுக்கமாக செல்லும் கதையில் கொஞ்சம் புன்சிரிப்பையும் எட்டி பார்க்க வைத்தது அழகு. நடுவுல கொஞ்சம் பக்கத்தை காணோம் படம் மூலம் வித்தியாசமான Situational Comedy-ல் க்ளாப்ஸ் அள்ளிய பாலாஜி தரணிதரன், அதில் அவர் சூப்பர் ஸ்ட்ராங் என்பது மீண்டும் நிரூபணமாகியுள்ளது. கையளவு சைஸ் கதையை எடுத்து கொண்டு, அதில் கடவுள், மூடநம்பிக்கை என்று அவசியான கருத்துக்களை வித்தியாசமாக சொல்ல முயற்சித்திருக்கிறார் இயக்குநர். வழக்கமான பாணியில் இல்லாமல், தனக்கே உரித்தான கதை சொல்லாடல் மூலம் இக்கதையை நகர்த்தியிருக்கிறார். அதற்கு பாலாஜி தரணிதரனின் எழுத்துக்கள் நிச்சயம் கை கொடுக்கிறது. க்ளைமாக்ஸ்-க்கு முந்தைய பகுதியில் சீரியஸ்னஸ்-ம் காட்டி கவனிக்க வைக்கிறார். கோவிந்த் வசந்தாவின் பின்னணி இசை தேவையாண அளவில் அமைந்திருக்கிறது. ஆனால் படம் நெடுக ஒரே மாதிரியான சில ட்யூன்களே மாற்றி மாற்றி லூப்பில் ஓடி கொண்டிருந்தது போன்ற உணர்வை தந்துவிடுகிறது. 96 பிரேம் குமாரின் லென்ஸ், இந்த காதல் கதையில் முடிந்தளவு ஸ்கோர் செய்கிறது. கோவில் மடத்தின் உள்ளே நடக்கும் காட்சிகளில் ஒளிப்பதிவின் நேர்த்தியை காட்டி லைக்ஸ் அள்ளுகிறார் பிரேம். ஆண்டனியின் எடிட்டிங் கதைக்கேற்ற வேகத்தில் நிதானமாக பயணிக்கிறது. படத்தின் பெரிய குறையாக இருப்பதே இக்கதை நகரும் விதம்தான். அதிகமான சிங்கிள் டேக் காட்சிகளும், இயல்பாக நடப்பதை அப்படியே காட்சிப்படுத்தியிருப்பதும் கொஞ்சம் பொறுமையை சோதித்து விடுகிறது. ஒரு மேஜிக்கல் ரியலிசம் போல துவங்கப்பட்ட ட்ராக் சுவாரஸ்யத்தை ஏற்படுத்தியிருப்பினும், அதை கதையின் போக்கில் அம்போ என விட்டு செல்வது ஏமாற்றத்தை தருகிறது. இன்னும் கூட காட்சியமைப்பில் விறுவிறுப்பை கூட்டியிருந்தால் நல்ல முயற்சியாக இருந்திருக்கலாம் என்று தோன்றுகிறது நடிகர்களின் தோற்றம், கோர்ட் காட்சி க்ளைமாக்ஸ் என கொஞ்சம் பழைய படத்தைதான் பார்க்கிறோம் என்ற ஃபீலை கொடுத்துவிடுகிறது ஒரு பக்க கதை. அதீத மூடநம்பிக்கையும் கூட ஆபத்தே என்ற அவசியமான கருத்தை ஒரு வித்தியாசமான காதல் கதையில் சொல்ல முயற்சித்திருக்கிறார் இயக்குநர். கண்டிப்பாக பாராட்ட வேண்டிய விஷயம். ஆனால் திரைக்கதையில் அதற்கான மொமன்ட்ஸ்களை சரியாக பயன்படுத்தியிருந்தால், நிச்சயம் எல்லோரையும் கவர்ந்திருக்கும்.", "வெளியிடப்பட்ட தேதி": "2020-12-25", "தீர்ப்பு": "பாலாஜி தரணிதரனின் திரை மொழியும், கதையில் சொல்லப்பட்ட கருத்தும் ஒரு பக்க கதையின் ஹைலைட்ஸ்.!", "மதிப்பீடு": "4"}
{ "index" : { "_index" : "director_db", "_type" : "review", "_id" :73 } }
{"இயக்குனர்": "ராதாகிருஷ்ணன் பார்த்திபன்", "திரைப்படம்": "ஒத்த செருப்பு", "விமர்சனம்": "பயாஸ்கோப் ஃபிலிம் ஃபிரேமர்ஸ் நிறுவனம் சார்பில் பார்த்திபன் தயாரித்து, இயக்கி, நடித்துள்ள படம் 'ஒத்த செருப்பு'. ஒரு கொலைக் குற்றத்திற்காக தனது நோய்வாய்ப்பட்ட மகனுடன் காவல் நிலையத்திற்கு அழைத்து வரப்படுகிறார் மாசிலாமணி. உண்மையில் மாசிலாமணி அந்த கொலையை செய்தாரா ? கொலையின் பின்னணி என்ன? என்பதை சுவாரஸியமாக சொல்லியிருக்கும் படமே 'ஒத்த செருப்பு'. மாசிலாமணியாக பார்த்திபன். ஒருவர் மட்டுமே நடித்திருக்கும் படத்தில் மாசிலாமணி என்ற கதாப்பாத்திரமாகவே மாறியிருக்கிறார் பார்த்திபன். அழுகை, ஆத்திரம், அதிர்ச்சி, வெறி, தனக்கே உரிய நக்கல் என நவரசத்தையும் நடிப்பில் கொண்டுவந்திருக்கிறார். அவர் யார்? உண்மையில் அவர் தான் கொலையை செய்தாரா ? என்ற போலீஸிற்கு எழும் சந்தேகம் பார்வையாளர்களுக்கும் தோன்ற வேண்டும். மேலும், ஒரு காட்சியில் கூட படத்தில் வேறு நடிகர்களே இல்லை என்ற எண்ணம் பார்வையாளர்களுக்கு எழக்கூடாது. இந்த இரண்டும் படத்தில் சரியாக வந்திருப்பது பார்த்திபனின் நடிப்பிற்கு உதாரணங்கள். ஒரே ஒரு போலீஸ் ஸ்டேஷன் அறை, அதில் ஒரே நடிகர் அவர்களை வைத்து சுவாரஸியமாக கதை சொல்ல வேண்டிய கடினமான பணி இயக்குநரான பார்த்திபனுக்கு. அதனை தனது மாறுபட்ட கோணங்கள் நேர்த்தியான ஒளிப்பதிவின் மூலம் பார்த்திபனின் சுமையை குறைத்திருக்கிறார் ஒளிப்பதிவாளர் ராம்ஜி. உதாரணமாக ஒரு காட்சியில் கரண்ட் இருக்காது. டார்ச் லைட் வெளிச்சத்தை வைத்து ஒரு கதை சொல்லியாக பயன்படுத்தியிருப்பது ராம்ஜியின் திறமைக்கு சான்று. தனது பின்னணி இசையால் காட்சிகளின் வீரியத்தை பார்வையாளர்களுக்கு கடத்துகிறார் இசையமைப்பாளர் சி.சத்யா. பைப்பில் தண்ணீர் விழும் ஒலியிலிருந்து, வெளியிலிருந்து வரும் பறவைகளின் ஒலி வரை அவ்வளவு தத்ரூபமாக வடிவமைத்திருக்கிறார் ஒலி வடிவமைப்பாளர் ரசூல் பூக்குட்டி. இந்த படத்தில் வரும் ஒவ்வொரு குரல்களும் சரியான உணர்வுகளை வெளிப்படுத்தி அங்கே நடிகர்கள் இல்லை என்ற குறையை போக்கியிருக்கின்றன. வசனங்கள் வழியாகவே கதை சொல்ல வேண்டிய கட்டாயத்தில் எழுத்தாளராக மிளிர்கிறார் பார்த்திபன். குறிப்பாக பார்த்திபனுக்கே உரிய நக்கலான வசனங்கள் படத்தை ஆங்காங்கே சுவாரஸியப்படுத்துகின்றன. அந்த வசனங்கள் வெறும் காமெடிக்காக மட்டும் என்று நாம் நினைத்தால் பின்பாதியில் வரும் திருப்பங்களில் அதன் அர்த்தம் புரிகிறது. படம் பார்க்கும் போது இது தான் நடந்திருக்கும் என்று ஒன்றை யூகித்தால், அதிர்ச்சி தரும் வேறொன்றை சொல்லி நம் யூகங்களை தவிடு பொடியாக்குகிறார் இயக்குநர் பார்த்திபன்.", "வெளியிடப்பட்ட தேதி": "2019-09-18", "தீர்ப்பு": "சுவாரஸியமான திரைக்கதையுடன் ஒரே ஒருவர் நடித்து இயக்கி தயாரித்திருக்கும் இந்த 'ஒத்த செருப்பு' தமிழ் சினிமாவின் மைல்கல்.", "மதிப்பீடு": "4"}
{ "index" : { "_index" : "director_db", "_type" : "review", "_id" :74 } }
{"இயக்குனர்": "கௌதம் மேனன், சுதா கொங்கரா, வெற்றிமாறன், விக்னேஷ் சிவன்", "திரைப்படம்": "பாவக்கதைகள்", "விமர்சனம்": "நெட்ஃப்லிக்ஸ் ஓ.டி.டி தளத்தில் நேரடியாக வெளியாகியுள்ள ஆந்தாலஜி திரைப்படம் 'பாவக்கதைகள்'. தமிழ் சினிமாவில் முன்னணி இயக்குநர்களான கௌதம் வாசுதேவ் மேனன், வெற்றி மாறன், சுதா கொங்கரா மற்றும் விக்னேஷ் சிவன் ஆகியோர் இத்திரைப்படத்தை இயக்கியுள்ளனர். அண்மையில் வெளியான டீசர் மற்றும் ட்ரெய்லர் ரசிகர்களின் எதிர்ப்பார்ப்பை எகிற வைத்தது. இப்போது படம் எப்படி என்று பார்க்கலாம். நான்கு வெவ்வேறு கதைகள். அதன்மூலம் 'பெண்கள் என்பவர்கள் மானமும் கௌரவமும் காக்கும் பொருளாக, ஓர் உடலாக, எப்படி நடத்தப்படுகிறார்கள் என்பதை சமூகத்தின் வெவ்வேறு அடுக்களில் நிலவும் உண்மையுடன் பேசியிருக்கிறது' இந்த பாவக்கதைகள். பெண் தண்மை கொண்ட ஆண் முதல், வேற்று சாதிப் பையனை காதலித்த பெண் வரை, ஏன் இவர்கள் எப்போதும் இச்சமூகத்தால் விரட்டப்பட்டு கொண்டே இருக்கிறார்கள் என்ற கேள்வி எழுப்பியதற்காகவே இம்முயற்சி பாராட்டத்தக்கதாகிறது. சுதா கொங்கரா இயக்கியுள்ள தங்கம். எப்போதுமே கேலியும் கிண்டலும் செய்யப்படும் திருநங்கை குணம் கொண்ட சத்தாருக்கு (காளிதாஸ்) 6 வயதில் இருந்தே தனது நண்பனான தங்கம் (ஷாந்தனு) மீது பெரும் பிரியம். ஆனால், தங்கம் அவன் தங்கை (பவானி) மீது காதல் வளர்க்க, சமூகமெனும் மிருகம் அவர்களுக்கு என்ன செய்தது.? அவர்கள் கொடுத்த பதில் என்ன.? என்பதே மீதிக்கதை. கனம் பொருந்திய களத்தை எடுத்து கொண்டு, அதில் வித்தியாசமும் காட்டி தனது ஃபிலிம் மேக்கிங்கால் வெற்றி பெறுகிறார் சுதா கொங்கரா. சத்தார் கதாபாத்திரத்தில் காளிதாஸ் நடிப்பில் தேர்ச்சி காட்டி சபாஷ் போட வைக்கிறார். ஷாந்தனு பவானி ஶ்ரீ உள்ளிட்டோரின் நடிப்பும் பக்கா. லவ் பண்ணா உட்றனும்.. விக்னேஷ் சிவன் இயக்கத்தில் கல்கி, அஞ்சலி உள்ளிட்டோர் நடித்துள்ளனர். அனிருத் இசையமைத்துள்ளார். சாதி, கௌரவம், ஆணவம் என்றெல்லாம் கூறப்படுவதையே Next-Gen இளைஞர்களின் பார்வையில் Just Like That-ஆக தட்டிவிட்டு செல்கிறது இந்த லவ் பண்ணா வுட்றனும். இந்த வலிமையான களத்திலும் அட்டகாசமான நகைச்சுவையால் அமர்களம் செய்கிறார் விக்னேஷ் சிவன். நிச்சயம் இப்படி சரவெடியாக ஒரு திரைப்படத்தை எதிர்ப்பார்க்கலாம் போல.!! அஞ்சலி க்ளாமரும் அடக்கமும் கலந்து காட்ட, மழலை தமிழால் லைக்ஸ் அள்ளுகிறார் கல்கி. நரிக்குட்டியாக நடித்திருப்பவரும் நகைச்சுவையில் மிரட்டல் காட்டி கவனிக்க வைக்கிறார். அனிருத் இசையும் கூடுதல் பலம் சேர்க்கிறது. கௌதம் மேனன் இயக்கத்தில் வான்மகள். பெரும் கனவுகளை சுமந்து திரியும் நடுத்தர குடும்பம், அதன் கடைக்குட்டி மகள் மிக கொடுந்துயரத்தை கண்ட பின்பு அதை அவர்கள் எப்படி எதிர்கொண்டார்கள்..? பொது பார்வை குறித்த அவர்களின் நிலை என்னவாகிறது..? என்பதை தனது ட்ரேட்மார்க்குடன் சொல்லி இருக்கிறார் ஜி.வி.எம். அவரே அப்பா கதாபாத்திரத்தில் நடித்து வாரணம் ஆயிரத்தையும் நியாபகப்படுத்துகிறார். தனது நடிப்பால் இந்த பகுதிக்கு மேலும் கணம் கூட்டுகிறார் சிம்ரன். மகளை நினைத்து கலங்கும் போது பார்வையாளர்களையும் கரையச் செய்கிறார். 96 ஆதித்ய பாஸ்கருக்கும் நல்ல ரோல், அதை சரியாக செய்திருக்கிறார். கடைசியாக வெற்றிமாறனின் ஓர் இரவு. வேறு சாதிப் பையனை காதலித்து திருமணம் செய்து கொள்கிறார் மகள் (சாய் பல்லவி). அவள் இப்போது கர்ப்பமாக இருக்க, வளைகாப்புக்காக சொந்த ஊருக்கு அழைத்து வருகிறார் அப்பா (பிரகாஷ் ராஜ்). ஆனால், இந்த பொதுச்சமூகம் கட்டி எழுப்பியிருக்கிற கௌரவமும் மானமும் அவரை எப்படி நடந்து கொள்ள வைக்கிறது என்பதை ஆழமாக காட்சி படுத்தியிருக்கிறார் வெற்றிமாறன். வெறும் அரைமணி நேரம் கிடைத்தாலும் போதும், காட்சி மொழியில் எப்படி அதன் அடர்த்தியை கூட்ட முடியும் என்பதை நிருபித்து, மீண்டும் மீண்டும் வெற்றி பெறுகிறார் வெற்றிமாறன். சாதியின் இறுக்கத்தை வெள்ளை வேட்டி சட்டையுடன் சுமந்து திரியும் பிரகாஷ் ராஜ் கச்சிதம். கண்களில் கனவையும் முகத்தில் அப்பாவித்தனத்தையும் சுமந்து அழகு சேர்க்கிறார் சாய் பல்லவி. க்ளைமாக்ஸ் காட்சியில் பிரகாஷ் ராஜ் - சாய் பல்லவியின் நடிப்பு க்ளாசிக் பந்தயம் அடிக்கிறது. கதைக்களங்களில் மட்டுமில்லாமல் இசை, ஒளிப்பதிவு, எடிட்டிங், கலை என தொழில்நுட்ப ரீதியாகவும் நேர்த்தி காட்டியிருக்கிறது படக்குழு. அதற்கு நிச்சயம் ஒரு பாராட்டுக்கள்.", "வெளியிடப்பட்ட தேதி": "2020-12-17", "தீர்ப்பு": "காட்டப்பட வேண்டிய உண்மைகளை நேர்மையாக காட்சிப்படுத்திய விதத்தில் பாவக்கதைகள் ஒரு தரமான சம்பவம்.", "மதிப்பீடு": "3.5"}
{ "index" : { "_index" : "director_db", "_type" : "review", "_id" :75 } }
{"இயக்குனர்": "பாலாஜி வரிமுத்து", "திரைப்படம்": "பஞ்சாராக்ஷரம்", "விமர்சனம்": "ஐந்து இளைஞர்கள் ஒரு இசைநிகழ்ச்சியில் நட்பாகிறார்கள். அதே சூட்டில் Trip போகும் அவர்கள் ஒரு புத்தகத்தை வைத்து விளையாடும்போது நிகழும் அமானுஷ்ய சம்பவங்கள் தான் ’பஞ்சராக்‌ஷரம்’. புல்லட்டுடன் உலகை வட்டமடிக்கும் பறவையாக (கதை, திரைக்கதை, வசனம், இயக்கம்) சந்தோஷ். இசையே கதி என்றிருக்கும் கோகுல். பணக்காற வீட்டு பொறுப்பற்ற பிள்ளையாக அஷ்வின் ஜெரோம். எழுத்தாளராக விரும்பும் பெண்ணாக மதுஷாலினி. தேவைக்கு ஓடி ஓடி உதவும் கருணை உள்ளம் கொண்டவளாக சனா அல்தாப். இப்படி ஐந்து பேருக்கும் ஐந்து Characterizations. ’ஆயிரத்தில் ஒருவனு’க்குப் பிறகு தமிழில் ஒரு Supernatural Adventure படம் கொடுத்திருக்கிறார் அறிமுக இயக்குநர் பாலாஜி வைரமுத்து. சந்தோஷ், மதுஷாலினி இருவரும் இயல்பான நடிப்பை வெளிப்படுத்தி உள்ளனர். பாடகராக வரும் கோகுலுக்கும், ஜாலி டைப் இளைஞன் அஷ்வின் ஜெரோமுக்கும் கதாப்பாத்திரம் கச்சிதமான பொருத்தம். சனா அல்தாப்பின் குழந்தைத் தன்மை கலந்த நடிப்பு சில இடங்களில் பிசிறடிக்கிறது. கே.எஸ்.சுந்தரமூர்த்தியின் பின்னணி இசை கதைக்கு வலு சேர்க்கிறது. சித் ஸ்ரீராமின் குரலில் தீராதே பாடல் இதயத்தை வருடுகிறது. யுவாவின் ஒளிப்பதிவில் அமானுஷ்யங்கள் நிகழும் காட்சி சிறப்பாக படமாக்கப்பட்டிருக்கிறது. படத்தின் தொடக்கத்தில் வரும் கார்ட்டூன் விவரிப்பு எதிர்பார்ப்பை தூண்டுகிறது. முதல் பாதியில் எதிர்காலத்தை கணிக்கும் புத்தகத்தின் மர்மத்தை புதிரவிழ்ப்பது போல் தொடங்கும் கதை பின்னர் காணாமல் போன ஒருவரை தேடும் கதையாக சுருங்குவது எதிர்பாராதது. தமிழில் வெளியான ‘6174’ நாவலைப்போன்று புராணத்தையும் அறிவியல் கூறுகளையும் புரட்டிப்பார்க்கும் கதையாக ’பஞ்சராக்‌ஷரம்’ எடுக்கப்பட்டிருந்தால் இன்னும் சுவாரசியமாக இருந்திருக்கும்.", "வெளியிடப்பட்ட தேதி": "2019-12-27", "தீர்ப்பு": "’பஞ்சராக்‌ஷரம்’, 5 இளைஞர்களை சுற்றி நகரும் சூப்பர் நேச்சுரல் , ஒரு திரில்லான அனுபவம்.", "மதிப்பீடு": "2.25"}
{ "index" : { "_index" : "director_db", "_type" : "review", "_id" :76 } }
{"இயக்குனர்": "ஜான்சன் கே", "திரைப்படம்": "பாரிஸ் ஜெயராஜ்", "விமர்சனம்": "சந்தானம் நடிப்பில் ஏ-1 திரைப்படத்தை இயக்கியவர் ஜான்சன்.கே. அப்படம் காமெடியில் பட்டையைக் கிளப்பியதை அடுத்து இதே காம்போ இப்போது கே.குமாரின் தயாரிப்பில் இந்த ‘பாரிஸ் ஜெயராஜ்’ படத்தில் இணைந்துள்ளது. படம் எப்படி இருக்கு? வடசென்னை பின்னணியில் நடக்கும் இந்த கதையில் வியாசர்பாடி, புளியந்தோப்பு, பாரிஸ் உள்ளிட்ட ஏரியாக்களில் கானா பாட்டுகள் பாடும் ஹீரோதான் 'பாரிஸ் ஜெயராஜ்' (சந்தானம்). கானா பாடலுடன் மாநகர பேருந்தில் அறிமுகமாகும் சந்தானம் தர லோக்கலாக சஷ்டிகா ராஜேந்திரனை கரெக்ட் செய்கிறார். ஆனால் சஷ்டிகாவின் தந்தை சிவாஜியின் சூழ்ச்சியால் அந்த காதல் 'புட்டுக் கொள்ள' அடுத்து அறிமுகமாகும் அனைனா சோதி சந்தானத்தை கல்லூரி விழாவில் பாட அழைக்கிறார். அனைனாவின் 'சூப்பர் குட்' மோட்டிவேஷனால் மூடு ‌மாறி, லவ் மோடுக்கு செல்லும்‌ சந்தானத்துக்கு அனைனாவின் காதல் தெரிய வருகிறது. அந்த காதலுக்கு சந்தானத்தின் தந்தை ‘வக்கீல்’ பிருதிவ் ராஜ் வேட்டு வைக்க சந்தானத்தின் ரூட் க்ளியராகிறது.  அதன் பிறகு அறிமுகமாகும் மொட்ட ராஜேந்திரன் மற்றும் பிருதிவ் ராஜினால் இடைவேளையில் உண்டாகும் மிகப் பெரிய 'கலாச்சார ட்விஸ்ட்' ஆகியவற்றால் தன் காதலில் ஏற்படும் பிரச்சனைகளை, கானா பாடல்களுக்கு நடுவே பயணிக்கும் கதையில் அமர்ந்து எதிர்கொள்ளும் சந்தானம், அனைனாவை அடைகிறாரா என்பதே இந்த பாரிஸ் ஜெயராஜின் மீதிக் கதை. கதைதான் வீரியமின்றி இருக்கிறதே தவிர, திரைக்கதையில் சாதுரியம் காட்டியிருக்கிறார்கள். 'எந்த ஊருக்கா?.. மாங்கா ஊறுகா?', 'நாராயணா எனக்கு எதுக்குப்பா பேக்ரவுண்ட மியூசிக்?', 'இப்ப நான் இருக்குறது கைலாஷ்', 'வொர்க் ஆகாத மெமரி கார்டு ‌மூஞ்சி', 'இந்த ஆளலாம் பேச உடகூடாது.. ஃபேஸ்லயே உடணும்', 'அர்ஜூன் ரெட்டிய 3 டைரக்டர்கள் எடுத்துருக்காங்க. நீங்க எதை சொல்றீங்க?'.. என வசனத்துக்கு வசனம் பஞ்ச் இருந்தாலும் பஞ்ச் கொஞ்சம் மிஞ்சியே இருக்கிறது. முதல் பாதியில் அதகள காமெடிக்கு கொஞ்சம்‌ பஞ்சம் தான். ‘புகைப்பிடித்தல் கேடு தரும்’ என்கிற ஆரோக்கிய அறிவுரையை மொட்டை ராஜேந்திரன் குரலில் கேட்கும்போதே தொடங்குகிறது குதூகலம்.‌ ட்ரேட்மார்க் வடசென்னை நாயகனாக 'சந்தானம்' கலக்குகிறார். ஃபைட், காமெடி, டான்ஸ், கெட்-அப் என விதவிதமான ஸ்கோப் இருந்தாலும், உணர்வுகளில் வெரைட்டி காட்டாமல் படம் முழுவதும் ஒரே ‘பீட்டில்’ இருக்கிறார். அலப்பறை இல்லாமல் அளவாக நடித்த ‌அனைனா மீதுதான் கடைசி நிமிடக் கதை வேறலெவலில் டிராவல் ஆகிறது. இடைவேளைக்கு கொஞ்சம் ‌முன்னாள் தொய்வாகும் திரைக்கதை மீண்டும்‌ இடைவேளையில் 'பிருதிவ் ராஜால்' தூக்கி நிறுத்தப்பட்டு அதே ஸ்பீடில் பிற்பாதியில் பயணிக்கிறது. பிருதிவ் ராஜின் கதாபாத்திரம் படத்தின் பிற்பாதிக்கு பலம் சேர்க்கிறது. அவ்வப்போது வந்தாலும் காமெடியில் அசத்துகிறார் கணேஷ். கணணாடி மீது மோதிக்கொள்ளும் போது மட்டும் மொட்டை ராஜேந்திரன் காமெடி மனதில் பதிகிறது. மாறன், தங்கதுரை, சேசு என அனைவருமே கதையை நகர்த்த உதவுகின்றனர். டைட்டில் கார்டு தொடங்கி படம் முழுவதும் பிண்ணனி இசையில் புழுதி கிளப்புகிறார் சந்தோஷ் நாராயணன். ஆர்துர் வில்சனின் ஒளிப்பதிவு தூரமான காட்சிகளிலும் தரமாகவே இருக்கிறது. ரோகேஷ், அசல் கொலார் பாடல் வரிகளில் டான்ஸில் சிதற விடுகிறார் சாண்டி. க்ளைமேக்ஸில் இன்ப அதிர்ச்சியும் தருகிறார். எடிட்டர் பிரகாஷ் மப்பா இன்னும் கொஞ்சம் கத்தரி போட்டு படத்தின் நீளத்தை குறைத்திருக்கலாம். தமிழ் சினிமாவை பொறுத்தவரை இந்த கதை கலாச்சார ரீதியாக கத்திமேல் நடப்பது போன்றது. ஆனாலும் இதை சுவாரசியமாக திரைக்கதைப் படுத்தியுள்ள விதமும் இறுதியில் கதையில் அவிழும் முடிச்சுகளும் செம்ம பா(ரி)ஸ். கானா பாடல்கள் வடசென்னை மார்க்கமாக இருந்தாலும் இப்படத்தை ஜாலியாக குடும்பத்துடன் அனைத்து பகுதி பார்வையாளர்களும் பார்க்கலாம். சிரித்து மகிழலாம்.", "வெளியிடப்பட்ட தேதி": "2021-02-11", "தீர்ப்பு": "இடைவேளை ட்விஸ்ட்க்கு காத்திருந்தால்... நகைச்சுவை, கலகலப்பு என ‘பாரிஸ் ஜெயராஜ்’ கலந்து அடிக்கும் பொழுதுபோக்கு படம்.", "மதிப்பீடு": "2.5"}
{ "index" : { "_index" : "director_db", "_type" : "review", "_id" :77 } }
{"இயக்குனர்": "ஆர்.எஸ். ", "திரைப்படம்": "பட்டாஸ்", "விமர்சனம்": "தனுஷ், சினேகா, மெஹ்ரின் பிர்சடா உள்ளிட்டோர் நடிப்பில் வெளியாகியிருக்கும் படம் பட்டாஸ். சத்யஜோதி ஃபிலிம்ஸ் தயாரித்துள்ள இந்த படத்தை துரை செந்தில்குமார் இயக்கியுள்ளார். நவீன் சந்திரா நடத்தும் நிலன் கிக் பாக்ஸிங் அகடமியில் தனுஷை எதார்த்தமாக சந்திக்கும் சினேகா அதிர்ச்சி அடைகிறார். இருவரும் யார் ? நவீன் சந்திராவிற்கும் அவர்களுக்கும் என்ன சம்மந்தம் என்பதை சொல்லியிருக்கும் படமே பட்டாஸ். பட்டாஸ் என்கிற சக்தி , திரவிய பெருமாள் என்ற இரண்டு விதமான கதாப்பாத்திரம் தனுஷிற்கு. இரண்டு கதாப்பாத்திரங்களுக்கும் உள்ள வயது வித்தியாசம், பாடி லாங்குவேஜ் உள்ளிட்டவற்றை தனது யதார்த்தமான நடிப்பால் கண்முன் கொண்டுவந்திருக்கிறார்‌. கன்னியாகுமரியாக சினேகா. தன் கணவனை கொன்றவனை பழிவாங்க துடிக்கும் பெண்ணாகவும் பாசமான தாயாகவும் நடிப்பதற்கு கனமான வேடத்தை திறம்பட கையாண்டிருக்கிறார். வில்லனாக நவீன் சந்திரா. பலம் பொருந்திய வில்லனாக மிரட்டலாக நடித்திருக்கிறார். மெஹ்ரின் பிர்சடா படத்தின் காதல் அத்தியாயங்களுக்கு பெரிதும் உதவியிருக்கிறார். தனது இன்னஸென்டான டயலாக் டெலிவரியால் முதல் பாதியில் சுவாரஸியப்படுத்துகிறார் KPY சதீஷ் . நாசர் , முனிஷ்காந்த், மனோபாலா உள்ளிட்டோர் தங்கள் பங்கை நிறைவாக செய்துள்ளனர். விவேக் - மெர்வின் கூட்டணியும் பின்னணி இசையும் படத்துக்கு ஆகப்பெரும் பலமாக அமைந்திருந்தது. இரண்டு வெவ்வேறு காலகட்டங்களில் நடக்கும் கதையை சிறப்பாக காட்சிப்படுத்தியிருக்கிறார் ஒளிப்பதிவாளர் ஓம் பிரகாஷ். அடிமுறை என்ற கலையை பற்றி சொன்ன விதமும் அதனை திரைக்கதையில் கையாண்ட விதமும் படத்தை சுவாரஸியப்படுத்தியது. முன் பாதியில் வரும் காதல் காட்சிகள் அவ்வளவு சுவாரஸியமாக இல்லை. தமிழ் கலைகளையும் கலாச்சாரங்களையும் கமர்ஷியல் சினிமாவாக சொன்னவிதத்தில் கவனம் ஈர்க்கிறது இந்த பட்டாஸ்.", "வெளியிடப்பட்ட தேதி": "2020-01-07", "தீர்ப்பு": "நமது தற்காப்புக் கலையை மையப்படுத்தும் கமர்ஷியல் எண்டர்டெயினர் இந்த 'பட்டாஸ்', தனுஷ் மற்றும் சினேகாவின் நடிப்பு சிறப்பு", "மதிப்பீடு": "2.5"}
{ "index" : { "_index" : "director_db", "_type" : "review", "_id" :78 } }
{"இயக்குனர்": "ஈஸ்வர் கார்த்திக்", "திரைப்படம்": "பெண்குயின்", "விமர்சனம்": "கீர்த்தி சுரேஷ் நடிப்பில் உருவாகியிருக்கும் படம் 'பெண்குயின்'. ஈஸ்வர் கார்த்திக் இந்த படத்தை எழுதி இயக்கியிருக்கிறார். சந்தோஷ் நாராயணன் இசையமைத்திருக்கிறார். இயக்குநர் கார்த்திக் சுப்புராஜின் ஸ்டோன் பெஞ்ச் ஸ்டுடியோஸ் நிறுவனத்துடன் பேஷன் ஸ்டுடியோஸ் நிறுவனம் இணைந்து இந்தப் படத்தை தயாரித்துள்ளது. கீர்த்தி சுரேஷின் மகன் உட்பட குழந்தைகள் தொடர்ந்து காணாமல் போகின்றனர். குழந்தைக் கடத்தலின் பின்னணியில் உள்ளது யார்? குழந்தைகள் மீட்கப்பட்டனரா என்ற கேள்விகளுக்கு திரில்லர் பாணியில் பதில் சொல்லியிருக்கும் படமே 'பெண்குயின்'. ரிதம் என்ற வேடத்தில் கீர்த்தி சுரேஷ். வருடங்கள் கடந்தாலும் தனது குழந்தை மீண்டு வருவான் என்ற நம்பிக்கையில் தவிப்பதாகட்டும், தனது குழந்தையை எப்பாடுபட்டாலும் மீட்க துணிவதாகட்டும் ஒட்டுமொத்த படத்தையும் தனது தேர்ந்த நடிப்பால் தோளில் சுமந்திருக்கிறார் கீர்த்தி. மற்ற கதாபாத்திரங்களான லிங்கா, மாதம்பட்டி ரங்கராஜ், மாஸ்டர் அத்வைத் உள்ளிட்டோர் தங்கள் வேடங்களுக்கு உரிய நியாயம் செய்திருக்கின்றனர். குறிப்பாக மருத்துவராக வரும் மதி உச்சகட்டகாட்சி ஒன்றில் மிரட்டலான நடிப்பை வழங்கியிருக்கிறார். முதல் பாதி வரை காட்சிகளில் பெரிய அழுத்தம் இல்லாமலேயே படம் நகர்கிறது. இரண்டாம் பாதிக்கு மேல் படத்தில் ஆங்காங்கே வரும் ட்விஸ்ட்கள் படத்தை சுவாரஸியப்படுத்துகின்றன. குறிப்பாக கீர்த்தி ஏழு மாத கர்ப்பத்துடன் குழந்தைக் கடத்தல் பிரச்சனையை எதிர்கொள்வது பதற்றத்தை உருவாக்குகிறது, எமோஷனல் மற்றும் த்ரில்லர் காட்சிகளில் தனது பின்னணி இசையின் மூலம் மேலும் அழுத்தம் தந்திருக்கிறார் இசையமைப்பாளர் சந்தோஷ் நாரயணன். மலைபிரதேசத்தை அழகாகவும், படத்துக்கு தேவையான மர்மமான தன்மையையும் திறம்பட காட்சிப்படுத்தியிருக்கிறார் ஒளிப்பதிவாளர் கார்த்திக் பழனி. பெண்களுக்கு இருக்கும் வலிமை அசாத்தியமானது என்பதை கீர்த்தி சுரேஷின் கதாபாத்திரம் மூலம் அழுத்தமாக நிரூபித்திருக்கிறார் இயக்குநர் ஈஸ்வர் கார்த்திக். இருப்பினும் மற்ற கதாபாத்திரங்களையும் சற்று வலுவானதாக அமைத்திருக்கலாம். பலவருடங்களாக தொடர் குழந்தை கடத்தல் நிகழ்வுகள் நடைபெறுவதாக காட்டப்படுகிறது. ஆனால் படத்தில் போலீஸ் சற்று மேம்போக்காகவே நடந்து கொள்வதாக காட்டப்பட்டிருப்பது நம்பும்படியாக இல்லை. இருப்பினும் ஆங்காங்கே சுவாரஸியமான ட்விஸ்டுகளுடன் ஒரு சைக்கோ திரில்லர் படமாக கவனம் ஈர்க்கிறது இந்த பெண்குயின்.", "வெளியிடப்பட்ட தேதி": "2020-06-18", "தீர்ப்பு": "கீர்த்தி சுரேஷின் பெர்ஃபாமன்ஸ் மற்றும் இரண்டாம் பாதியில் வரும் ட்விஸ்ட்கள் என ஒரு சைக்கோ திரில்லராக ஈர்க்கிறது இந்த பெண்குயின்", "மதிப்பீடு": "3.25"}
{ "index" : { "_index" : "director_db", "_type" : "review", "_id" :79 } }
{"இயக்குனர்": "ரோஹின் வெங்கடேசன்", "திரைப்படம்": "பெட்ரோமாக்ஸ்", "விமர்சனம்": "ஈகிள் ஐ புரொடக்சன் சார்பாக A .குமார் தயாரிப்பில் தமன்னா, யோகி பாபு, காளி வெங்கட், முனீஷ்காந்த் நடிப்பில் ரோஹின் வெங்கடேசன் இயக்கத்தில் வெளியாகியிருக்கும் படம் பெட்ரோமாக்ஸ். தமன்னா மற்றும் அவரின் குடும்பம் பேயாக மாறி தொலைந்து போன தனது அம்மாவை பார்ப்பதற்காக அவர்களுடைய வீட்டில்காத்திருக்கின்றனர். தமன்னாவுடைய அண்ணனான பிரேம் அந்த வீட்டை விற்க முயற்சி செய்கிறார். அது பேய் வீடு என்பதால் அதை வாங்க யாரும் முன்வரவில்லை. பிரேம் அந்த வீட்டில் பேய் இல்லை என்பதை நிரூபிக்க அந்த வீட்டிற்கு முனிஷ்காந்த் தலைமையில் காளி வெங்கட், சத்யன் மற்றும் டி.ஸ்.கே போன்றவர்களை அனுப்புகிறார். இந்த நான்கு பேரிடமும் சிக்கிக்கொண்டு பேய் படும் அவஸ்த்தையே இந்த பெட்ரோமாக்ஸ். தமன்னா இந்த படத்தில் தனது நடிப்பை சிறப்பாக வெளிப்படுத்தி இருக்கிறார். அவருடைய கதாப்பாத்திரத்திற்கு என்ன தேவை என்பதை புரிந்து சிறப்பாக செய்துள்ளார். ஒரே ஒரு வீட்டை மட்டுமே வைத்து நீண்ட நேரம் காட்சிகள் அமைப்பது என்பது ஒரு கடினமான வேலைதான். இருந்தாலும், சலிப்பு தட்டாமல் நல்ல பிரேமிங் சென்சுடன் எடுத்திருப்பது இயக்குனரையும் ஒளிப்பதிவாளரையும் பாராட்ட வைக்கிறது. ஜிப்ரான் பட்டய கிளப்பி இருக்கிறார் என்று சொல்லலாம். கண்டிப்பாக இப்படி ஒரு பின்னணி இசை இல்லை என்றால் இந்த படத்தில் உள்ள திகில் சுவாரஸ்யம் குறைந்து விடும். முனிஷ்காந்த நடிப்பில் கலக்கியிருக்கிறார். அவருடைய கதாபாத்திரம் தான் இப்படத்தின் மையப்புள்ளியாக செயல்படுகிறது. காளி வெங்கட், டிஸ்கே, சத்யன் உள்ளிட்டோர் அவரவர் கதாபாத்திரங்களை சிறப்பாக செய்திருக்கின்றனர் . முதல் பாதியில் நிறைய பிளாஷ்பேக்குகள் வருவதால் அவை பார்ப்பவர்களை சலிப்படைய செய்கிறது. மேலும் தானாக கதவு திறப்பது , ஜன்னல் சாத்திக்கொள்வது போன்ற காட்சிகள் பல பேய் படங்களில் வந்துள்ளதால் இதிலும் அத்தகைய காட்சிகள் இருப்பது சற்று அலுப்பு தட்டி விடுகிறது. அதை கொஞ்சம் தவிர்த்து இருக்கலாம். காமெடியுடன் வரும் பேய் கதைகள் வந்துகொண்டே தான் இருக்கிறது. அதில் இதுவும் ஒன்று என்று விட்டு விடாமல் தியேட்டர் சென்று பார்த்து ரசிக்கலாம்.", "வெளியிடப்பட்ட தேதி": "2019-10-10", "தீர்ப்பு": "ஹாரர் மற்றும் இரண்டாம் பாதியின் கலகல காமெடிக்காக பெட்ரோமாக்ஸை ரசிக்கலாம்.", "மதிப்பீடு": "1.75"}
{ "index" : { "_index" : "director_db", "_type" : "review", "_id" :80 } }
{"இயக்குனர்": "ஜே ஜே ஃப்ரெட்ரிக்", "திரைப்படம்": "பொன்மகள் வந்தாள்", "விமர்சனம்": "ஜோதிகா, பாக்யராஜ், பார்த்திபன், தியாகராஜன், பாண்டியராஜன், பிரதாப் போத்தன் உள்ளிட்டோர் நடிப்பில் வெளியாகி இருக்கும் படம் 'பொன்மகள் வந்தாள்'. சூர்யா தனது 2டி எண்டர்டெயின்மென்ட் சார்பாக தயாரித்துள்ள இந்த படத்தை ஜேஜே ஃபெட்ரிக் இயக்கியுள்ளார். 15 வருடங்களுக்கு முன்பு பெண் குழந்தைகளை கடத்தி கொலை செய்த, ஒரு சைக்கோ கொலைகாரியின் வழக்கை கையில் எடுக்கிறார் வழக்கறிஞரான வெண்பா பெத்துராஜ்.அவருக்கு எதிராக களமிறங்குவது மிகவும் பலம் வாய்ந்த வழக்கறிஞர் ராஜரத்தினம். ஊரே எதிர்க்கும் ஒரு சைக்கோ கொலைகாரிக்கு ஆதரவாக, அதுவும் 15 வருடங்களுக்கு பிறகு வெண்பா ஏன் களமிறங்குகிறார் ? ராஜரத்தினத்தை தனது வாதத் திறமையால் வீழ்த்தி, வழக்கில் வென்றாரா ? என்ற கேள்விகளுக்கு விடை சொல்கிறது இந்த பொன்மகள் வந்தாள். தொடர்ச்சியாக பாலியல்ரீதியாக பெண் குழந்தைகள் துன்புறுத்தலுக்குள்ளாகும் சமூகத்தின் மிக முக்கிய பிரச்சனையை அடிப்படையாகக் கொண்டு திரைக்கதை அமைத்திருக்கிறார் இயக்குநர் ஃபெட்ரிக். வெண்பா வழக்கறிஞராக ஜோதிகா. கம்பீரமான தோற்றத்தில் அந்த வேடத்துக்கு சரியாக பொருந்துகிறார். அவருக்கு எதிராக, வழக்கமான தனது கம்பீரமான குரல், நக்கலான உடல்மொழி, ராஜரத்தினம் என்ற வக்கீலாக பார்த்திபன் சரியான தேர்வு. வெண்பாவின் அப்பாவாக பெட்டிஷ்ன் பெத்துராஜ் என்ற வேடத்தில் பாக்யராஜ், எமோஷனலான காட்சிகளில் தனது தேர்ந்த நடிப்பை வழங்கியிருக்கிறார். வரதராஜன் என்ற ஊர் பெரிய மனிதராக தியாகராஜன், ஜட்ஜாக பிரதாப் போத்தன், வழக்கறிஞராக பாண்டியராஜன், வினோதினி உள்ளிட்டோர் தங்களுக்கு கொடுக்கப்பட்டுள்ள வேடங்களுக்கு நியாயம் செய்துள்ளனர். 15 வருடங்களுக்கு முன்பு நடைபெற்ற சைக்கோ கொலைகாரியின் வழக்கிற்கும், வெண்பாவிற்கும் என்ன சம்மந்தம் என்ற கதையில் இருக்கும் மர்மம் முதல் பாதியை சுவாரஸியப்படுத்துகிறது. இருப்பினும் இரண்டாம் பாதிக்கு மேல் திரைக்கதையை இன்னும் வலுவாக அமைத்திருக்கலாம். காரணம், பெரும்பாலான காட்சிகள் முன்பே யூகிக்க முடிகிறது. திரைக்கதையில் இயக்குநர் வைத்திருக்கும் சஸ்பென்ஸை பார்வையாளர்களுக்கு தனது இசையின் மூலம் கடத்தியிருக்கிறார் இசையமைப்பாளர் கோவிந்த் வசந்தா. பெரும்பாலும் நீதிமன்ற காட்சிகள் நிறைந்துள்ள படத்தில் தனது வித்தியாசமான கோணங்கள் மூலம் கவர்கிறார் ராம்ஜி. பெண்களுக்கு எதிரான குற்றங்கள் பெருகி வரும் வேளையில் கிளைமேக்ஸில் ஜோதிகா பேசும் ஒவ்வொரு வசனமும் நிச்சயம் பெற்றோர்களை கண்கலங்க வைக்கும். மேலும் பெற்றோர்கள் தங்கள் பெண் குழந்தைகளின் மேல் கூடுதல் கவனம் செலுத்துவது மட்டும் போதாது. ஆண் குழந்தைகளையும் பெண்களை மதிக்கக் கற்றுத்தர வேண்டும் என்ற உயரிய கருத்தை பேசியிருக்கிறாள் இந்த பொன்மகள் வந்தாள்.", "வெளியிடப்பட்ட தேதி": "2020-05-29", "தீர்ப்பு": "பெண் குழந்தைகளை பாதுகாக்க வேண்டிய அவசியத்தை வலியிறுத்தும் இந்த பொன்மகள் வந்தாள், ஒவ்வொரு பெற்றோரும் பார்க்க வேண்டிய படம்.", "மதிப்பீடு": "3.25"}
{ "index" : { "_index" : "director_db", "_type" : "review", "_id" :81 } }
{"இயக்குனர்": "மிஸ்கின்", "திரைப்படம்": "சைக்கோ", "விமர்சனம்": "உதயநிதி ஸ்டாலின், நித்யா மேனன், அதிதி ராவ் உள்ளிட்டோர்‌ நடிப்பில் வெளியாகியிருக்கும் படம் சைக்கோ. டபுள் மீனிங் புரொடக்சன்ஸ் தயாரித்துள்ள இந்த படத்தை மிஷ்கின் எழுதி இயக்கியுள்ளார். பார்வை மாற்றுத்திறனாளியான உதயநிதிக்கு ஆர்ஜே, அதிதி ராவ் மீது தீவிர காதல். அவர் தன் காதலை நிரூபிக்கும் தருணத்தில், அதிதி கொடூரமான சைக்கோவால் கடத்தப்பட உதயநிதி அவரை எப்படி மீட்டார் என்பதே படத்தின் கதை. கௌதம் என்ற பார்வை மாற்றுத்திறனாளியாக உதயநிதி. அனைத்து உணர்ச்சிகளையும் இயல்பாக வெளிப்படுத்தி தான் ஒரு தேர்ந்த நடிகன் என்பதை நிரூபித்திருக்கிறார். முன்னாள் காவல்துறை அதிகாரியாக உதயநிதிக்கு துணையாக படமுழுக்க வரும் வேடம் நித்யா மேனனிற்கு. தன்‌ இயலாமைகளை கோபத்தில் மறைக்கும் இடங்களில் செம. சைக்கோவாக ராஜ்குமார், ஆக்ரோஷம், கோபம் என பார்வையிலேயே மிரட்டுகிறார். உதயநிதியின் காதலியாக அதிதி ராவ் , சிங்கம் புலி, போலீஸாக இயக்குநர் ராம், பவா செல்லத்துரை உள்ளிட்டோர் தங்கள் பங்கை நிறைவாக செய்துள்ளனர். குறைவான வசனங்கள் , நடிகர்களின் அளவான நடிப்பு என நகரும் படத்தில் பயத்தையும் டென்ஷனையும் தன் பின்னணி இசையால் பார்வையாளர்களுக்கு கடத்தியிருக்கிறார் இளையராஜா. வழக்கமான மிஷ்கின் படங்களைப் போலவே இந்த படத்திலும் ஒளிப்பதிவு மிக முக்கிய பங்காற்றியிருக்கிறது ஒளிப்பதிவு. வித்தியாசமான கேமரா கோணங்கள், ஒளி அமைப்பு என கதை சொல்லும் கருவியாக பயன்பட்டிருக்கிறது தன்வீர் மிர்ரின் கேமரா. நீங்க முடியுமா பாடலும் அது படமாக்கப்பட்டிருந்த விதமும் நன்றாக இருந்தது. தான் ஒரு பார்வை மாற்றுத்திறனாளி என்னால் என்ன செய்ய முடியும் என உதயநிதி வருந்தும் இடமும் அதற்கு நித்யா மேனன் சொல்லும் இடமும் செம. இப்படி படமுழுக்க உணர்வுப்பூர்வமான காட்சிகளால் திரைக்கதை அமைத்திருக்கிறார் மிஷ்கின். நீண்ட வருடங்களாக போலீஸிடம் சிக்காமல் சைக்கோ கொலை செய்து வருவதை முடிந்த வரை நம்பகத்தன்மையுடன் சொல்லப்பட்டிருக்கிறது. ஆனால் ஹீரோவின் வருகைக்காக சைக்கோ காத்திருப்பதற்கு சரியான காரணங்கள் சொல்லப்படவில்லை. படத்தில் சில கொலை சம்பங்கள் மனதை உறைய வைக்கும் வகையில் படமாக்கப்பட்டிருக்கிறது. இந்த படத்துக்கு சென்சாரில் A சான்றிதழ் வழங்கப்பட்டிருக்கிறது. அதனால் பலவீனமான இதயம் கொண்டோர் இந்த படத்தை தவிர்த்தல் நலம்.", "வெளியிடப்பட்ட தேதி": "2020-01-23", "தீர்ப்பு": "தரமான நடிப்பு, மிரட்டலான இசை மற்றும் மிஷ்கின் தனது சிறப்பான ஆளுமையுடன் கையாண்ட என்கேஜிங் சைக்கலாஜிக்கல் திரில்லர், இந்த சைக்கோ", "மதிப்பீடு": "3"}
{ "index" : { "_index" : "director_db", "_type" : "review", "_id" :82 } }
{"இயக்குனர்": "கௌதம் மேனன், கார்த்திக் சுப்பராஜ், ராஜீவ் மேனன், சுதா கொங்கரா, சுஹாசினி மணிரத்னம்", "திரைப்படம்": "ரன்", "விமர்சனம்": "புத்தம் புதுக் காலை. ஐந்து கதைகள், ஐந்து இயக்குநர்கள் என தமிழுக்கு புத்தம் புதிதாக நேரடி அமேசான் ரிலீஸாக வந்திருக்கிறது இந்த அந்தாலஜி திரைப்படம். முன்னணி இயக்குநர்களான சுதா கொங்கரா, கௌதம் மேனன், சுஹாசினி மணிரத்னம், ராஜிவ் மேனன், கார்த்திக் சுப்புராஜ் ஆகியோர் இயக்கத்தில் உருவாகியிருக்கும் இத்திரைப்படத்தில் ஜெயராம், ஊர்வசி, காளிதாஸ், கல்யாணி, எம்.எஸ்.பாஸ்கர், ரிது வர்மா, சுஹாசினி, அனு ஹாசன், காத்தாடி ராமமூர்த்தி, குருச்சரண், ஆண்ட்ரியா, லீலா சாம்சன், பாபி சிம்ஹா உள்ளிட்ட பல்வேறு நடத்திரங்கள் நடித்துள்ளனர். கொரொனா வைரஸ் ஊரடங்கு அறிவித்தபோது நடைபெறும் உணர்ச்சி கதைகளாக இவை உருவாக்கப்பட்டுள்ளது. முதலில் சுதா கொங்கராவின் இளமை இதோ இதோ. துரோகி, இறுதிச்சுற்று, சூரரைப் போற்று என ராவாக படம் எடுக்கும் சுதா கொங்கராவா இப்படி ஒரு பக்கா காதல் கதையை இயக்கியது என ஆச்சர்யப்படும் வகையில் இளமையும், காதலும் ததும்புகிறது. காளிதாஸ் - கல்யாணி ஜோடி., பார்ப்பதற்கே அவ்வளவு ஃப்ரெஷ்ஷாக இருக்கிறது. அவர்களின் கெமிஸ்ட்ரியை தூக்கி சாப்பிடும் அளவுக்கு ஜெயராம் - ஊர்வசியின் முதிர் காதல் அமைந்திருப்பது இன்னுமொரு சிறப்பு. கொஞ்சம் நகைச்சுவை., கொஞ்சம் ரொமான்ஸ் என புத்தம் புது ஸ்டார்ட்டை கொடுத்திருக்கிறது இந்த இளமை இதோ இதோ. கௌதம் மேனன் இயக்கியுள்ள அவரும் நானும் - அவளும் நானும். நியூக்ளியர் விஞ்ஞானி தாத்தாவாக எம்.எஸ்.பாஸ்கர் - ஐ.டி வேலை பார்க்கும் பேத்தியாக ரிது வர்மா. இரண்டே பேரை வைத்து கொண்ட, தனது ஸ்டைலில் அழுத்தமான எமோஷனல் கதையை சொல்ல முயற்சித்திருக்கிறார் கௌதம் மேனன். இக்கதையின் மிகப்பெரிய பலமே எம்.எஸ்.பாஸ்கரும், ரிது வர்மாவும் தான். அதுவும் உணர்ச்சிபூர்வமான காட்சிகளை, எப்போதும் போல அசால்ட்டாக கையாண்டு கைத்தட்டல்களை வாங்கி செல்கிறார் எம்.எஸ்.பாஸ்கர். ரிது வர்மாவும் எந்த குறையும் இல்லாமல் நடித்து கொடுத்திருக்கிறார். கோவிந்த் வசந்தாவின் இசையில் பாம்பே ஜெயஶ்ரீ பாடியுள்ள கண்ணா தூது போடா.., இக்கதையை இன்னும் அழகாகவும் கனமாகவும் மாற்றுகிறது. சுஹாசினி மணிரத்னம் இயக்கியுள்ள Coffee Anyone. கோமா ஸ்டேஜில் இருக்கும் அம்மாவின் பிறந்தநாளும் அதனூடே அவரின் மூன்று மகள்களின் உணர்வு போராட்டங்களுமே இக்கதை. அன்பும் அதிகாரமுமிக்க அப்பாவாக காத்தாடி ராமமூர்த்தி நம்மை கவர்கிறார். அனு ஹாசனின் சின்ன சின்ன எக்ஸ்ப்ரெஷன்களும்., நமக்கு 'ரன்'-ல் தோன்றிய மாதவனின் அக்காவை நியாபகப்படுத்துவதை தவிர்க்கமுடியவில்லை. அனு ஹாசன் கண்டிப்பாக மீண்டும் ஒரு ரீ-என்ட்ரி கொடுக்கலாம். சுஹாசினியும், ஷ்ருதி ஹாசனும் தேவைக்கேற்ப நடிப்பை கொடுத்திருக்கின்றனர். ஆங்காங்கே எமோஷனல் மொமன்ட்ஸை ஏற்படுத்தி., இதமான காபியாக பரிமாறப்படுகிறது இந்த கதை. ராஜீவ் மேனன் இயக்கத்தில் ரீ - யூனியன். ஆண்ட்ரியா, குருச்சரண் மற்றும் லீலா சாம்சன் நடித்துள்ள இக்கதை பக்கா சர்ப்ரைஸ் பேக்கேஜ். மாடர்ன் இசைக்கலைஞராக ஆண்ட்ரியா., அவருக்கு கச்சிதமான கதாபாத்திரம்தான். அதே அன்பு கொஞ்சம் அம்மாவாக பேசும் லீலா சாம்சன், மருத்துவராக குருச்சரண். போதை மருந்து பழக்கத்திற்கு அடிமையாகி கிடக்கும் தனது பள்ளித் தோழிக்கும், ஸ்கூலோடு இசையை மறந்து போன இந்நாள் மருத்துவருக்குள்ளும் ஒற்றை வீட்டில் நடக்கும் அதிரி புதிரி கூத்துக்கள் இந்த கதையின் மீது பரவசத்தை ஏற்படுத்துகிறது. இசையும் ரகளையும் கலந்து கொடுத்து, இந்த பகுதியில் ராஜீவ் மேனன் நிச்சயம் நம்மை ஆச்சர்யப்படுத்துகிறார். கடைசியாக கார்த்திக் சுப்புராஜின் மிராக்கிள். ஷார்ட் ஃபிலிம் மூலம் சினிமா என்ட்ரி கொடுத்தவர், தனது ஹோம் கிரவுண்டில் சிக்சர் அடிக்காமல் விடுவாரா என்ன..? தனது ட்ரேட்மார்க்கான ஹியூமரையும், ஸ்டைலையும் கார்த்திக் தவறாது கொடுத்திருக்கிறார். பாபி சிம்ஹாவுக்கும் - சரத் ரவிக்கும் இடையேயான கெமிஸ்ட்ரி செமையாக வொர்க் அவுட் ஆகி இருக்கிறது. மற்ற கதைகளில் மிஸ்-ஆன சாமானிய மனிதர்களின் லாக்டவுன் வாழ்க்கையை ஓசி புளியோதரையின் வாசத்தோடும் குருஜி டால்க்ஸ்-ன் நக்கலோடும், அவருக்கே உரிய க்ளைமாக்ஸ் ட்விஸ்டோடு கொடுத்திருப்பது மிராக்களை இன்னும் நெருக்கமாக்குகிறது. பல குறும்படங்களை தமிழ் சினிமா ரசிகர்கள் பார்த்திருக்கக்கூடும். அவ்வகையில், ஐந்து முன்னணி இயக்குநர்களின் குறும்படங்களை கோர்த்து, உருவாகியுள்ள இந்த புத்தம் புதுக் காலை, மனதுக்கு இதமாக அமைந்திருக்கிறது. இன்னும் இதுபோன்ற பல அந்தாலஜி முயற்சிகள் கண்டிப்பாக வர வேண்டும் என்ற எண்ணத்தை ரசிகர்களிடம் உருவாக்கியதில், வெற்றியை வசமாக்கி கொண்டிருக்கின்றனர் ஒவ்வொரு இயக்குநர்களும். அதற்கேற்ப தொழில்நுட்ப கலைஞர்கள் சிறப்பாக உழைத்திருக்கிறார்கள்.", "வெளியிடப்பட்ட தேதி": "2020-10-16", "தீர்ப்பு": "புதியதொரு முயற்சியாக அமைந்திருப்பினும், அதை உணர்வுப்பூர்வமாக, பாசிட்டீவ் கதைகளாக நமக்கு கொடுத்த விதத்தில், புத்தம் புதுக் காலை ஒரு Feel - Good Watch.", "மதிப்பீடு": "3"}
{ "index" : { "_index" : "director_db", "_type" : "review", "_id" :83 } }
{"இயக்குனர்": "அமுதவாணன்.பி", "திரைப்படம்": "கோட்டா", "விமர்சனம்": "இயக்குநர் அமுதவாணன் இயக்கத்தில் உருவாகியுள்ள திரைப்படம் 'கோட்டா'. ஜீ தமிழின் ஜூனியர் சூப்பர்ஸ்டார் நிகழ்ச்சியில் பிரபலமடைந்த பவாஸ், நிஹாரிகா, 'நக்கலைட்ஸ்' செல்லா, சஜி சபர்னா உள்ளிட்டோர் முக்கிய கதாபாத்திரங்களில் நடித்துள்ளனர். ஆலன் செபாஸ்டியன் இசையமைத்துள்ள இத்திரைப்படத்தை Team A Ventures நிறுவனம் வழங்கியுள்ளது. தமிழக - கேரளா எல்லையோரம் அமைந்திருக்கும் சிறிய மலைக்கிராமத்தில் மனைவி, மகன், மகள் என வாழ்ந்து வருகிறார் செல்லா. கடுமையான கடன் சுமைகள் இருந்தாலும், அடுத்த தலைமுறை பெரிதாக சாதிக்க வேண்டும் என்ற கனவொன்றையே கண்ணில் வைத்து உறங்குகிறார் தினமும். நிலைமை இப்படியிருக்க திடீரென, ஒரு கட்டத்தில் அவர் இறந்து போகிறார். அப்பா இல்லாத அந்த குடும்பத்தின் நிலை என்ன ஆனது..? செல்லா கண்ட கனவு நிறைவேறியதா..? என்பதே 'கோட்டா' படத்தின் மீதிக்கதை. ஏழ்மையிலிருக்கும் குடும்பத்தை நிலைநிறுத்தும் சாதாரண குடும்பத் தலைவராக செல்லா, இக்கதைக்கு சரியான பங்களிப்பை கொடுத்திருக்கிறார். ஆங்காங்கே அவரிடம் இருந்து வெளிப்படும் ஆற்றாமையும் சின்ன சின்ன சந்தோஷங்களும் ரசிக்க வைக்கிறது. சரியான கதாபாத்திரங்களை தேர்வு செய்தால், நிச்சயம் குணச்சித்திர நடிகர்களுக்கான இடத்தில் நம்பிக்கையளிப்பார் என தோன்றுகிறது. அவரது மனைவியாக நடித்துள்ள சஜி அபர்னாவும் அளவான நடிப்பை கொடுத்திருக்கிறார். அண்ணன் - தங்கைகளாக வந்து முடிந்தளவு ஸ்கோர் செய்கிறார்கள், ஜீ தமிழ் பிரபலங்களான பவாஸும், நிஹாரிகாவும். எமோஷனல் காட்சிகளில் கூட, இந்த குட்டீஸின் நடிப்பு நம்மை கரைக்க செய்வது அழகு. சில இடங்களில் நடிகர்களின் வசன உச்சரிப்பும், ரியாக்‌ஷன்களும் செயற்கைத்தனம் காட்டுவது மட்டுமே குறையாக தெரிகிறது. அமுதவாணன் மற்றும் கவாஸ்கர் ராஜுவின் ஒளிப்பதிவு, அக்கிராமத்தின் குளிர்ச்சியை சரிவர கடத்துகிறது. ஆலன் செபாஸ்டியனின் இசை காட்சிகளுக்கு ஏற்ப ரம்மியமாக ஒலிக்கிறது. பாடல்களிலும் இன்னும் கொஞ்சம் கவனம் செலுத்தியிருக்கலாம். வினோத் ஶ்ரீதரின் எடிட்டிங் படத்தின் இயற்கையான போக்கை கெடுக்காமல் நிதானமாகவே பயணிக்க உதவுகிறது. ஒரு சமூகத்தின் கனவை முன்னிறுத்தி படம் ஆரம்பமானாலும், பெரிதான பிரச்சார வாசனைகளை தவிர்த்து, ஒரு குடும்பத்து மனிதர்களின் உணர்வுகளையே முதன்மைப்படுத்தி இக்கதையை எழுதியிருக்கும் இயக்குநர் அமுதவாணனுக்கு பாராட்டுக்கள். கலைப்படம் என்கிற ரீதியில் அவர்களின் சோகத்தை தாண்டி, அந்த மனிதர்களுக்குள் இருக்கும் சின்னச்சின்ன சந்தோஷங்களையும், குறும்புகளையும் காட்சிப்படுத்த முயற்சித்திருக்கிறார் இயக்குநர். அதுவே படத்தை தொய்வில்லாமல் நகர்த்த உதவி செய்கிறது. ஒரு ஜோடி கிழிந்த ஷூக்களை கொண்டு கதையை நகர்த்தியதில், ஈரான் திரைப்படமான 'சில்ட்ரன் ஆஃப் ஹெவன்' படத்தை ஞாபகப்படுத்துகிறது படக்குழு. கிரிக்கெட், ஃபுட்பால் போன்ற விளையாட்டுக்களைத் தாண்டி ஜிம்னாஸ்டிக் போன்ற போட்டிகளுக்கும் நம்மிடம் திறமையாளர்கள் இருக்கிறார்கள். ஆனால், அதற்கான பயிற்சியும், வழிமுறைகளும் பணம் படைத்தவர்களுக்கு மட்டுமே கிடைக்கிறது என்பதை அழுத்தமாக பதிவு செய்ய முயற்சிக்கிறது 'கோட்டா'. ஆனால் ஒரு சில இடங்களில் பட்ஜெட் சிக்கல்கள் வெளிப்படையாக தெரிவதும், வலிந்து திணிக்கப்பட்ட வசனங்களால் க்ளைமாஸ் நிறைவடைவதும் லேசான நெருடலை தருகிறது.", "வெளியிடப்பட்ட தேதி": "2020-11-21", "தீர்ப்பு": "கதையிலும், திரைக்கதையிலும் இருந்த உணர்வுகளுக்காக 'கோட்டா' ஒரு பாராட்டத்தக்க முயற்சியே!", "மதிப்பீடு": "2.5"}
{ "index" : { "_index" : "director_db", "_type" : "review", "_id" :84 } }
{"இயக்குனர்": "கௌதம் ராஜ்", "திரைப்படம்": "ராட்சஷி", "விமர்சனம்": "தமிழக கடைக்கோடி கிராமமான புதூர் என்ற ஊரில் உள்ள பள்ளி ஒன்றில் புதிய தலைமை ஆசிரியராக நுழைகிறார் கீதா ராணியான ஜோதிகா. அதுவரை ஆசிரியர் , மாணவர்.என யாரிடமும் ஒழுங்கில்லை. அதனை எடுத்த எடுப்பிலேயே மாற்ற முயல்கிறார். அரசு பள்ளி தரமானதாகி விட்டால் தமது பள்ளியின் மாணவர் சேர்க்கை பாதிக்கப்படுமோ என பயம் கொள்கிறார் தனியார் பள்ளி முதலாளி. அதனால் ஜோதிகாவை எதிர்க்கிறார் அவர். இந்த போட்டியில் யார் வெற்றி பெறுகிறார் என்பதே படத்தின் கதை. பள்ளியின் முன்பு சிகரெட் விற்கும் கடைக்காரரை ஜோதிகா தட்டிக்கேட்பதை பார்க்கும் சிறுவனுக்கு ஆக்ரோசமான காளியாகவும், அதே சிறுவன் கீழே விழுந்தவுடன் தூக்கிவிடும் போது சிறுவனுக்கு அவர் ஏஞ்சலாகவும் தெரிகிறார்.அந்த ஒரு காட்சியிலேயே ஜோதிகாவின் கேரக்டரை நமக்கு புரிய வைக்கிறார் இயக்குநர். அரசு பள்ளி மாணவர்களை அரசியல் கட்சி மீட்டிங்கிற்கு அழைத்து செல்லுதல் போன்ற தமிழகத்தில் அரசு பள்ளிகளில் நடக்கும் பிரச்சனைகளை தைரியமாக பேசியிருக்கிறது இந்த படம். மேலும் வெறும் பிரச்சனைகளை பற்றி மட்டுமே சொல்லாமல் பாடம் நடத்தும் முறை , மாணவர்களை கையாளும் முறை உள்ளிட்ட தீர்வுகளையும் சொல்லியிருப்பது சிறப்பு. பூர்ணிமா பாக்யராஜ், சத்யன் என அனைவரும் சரியான தேர்வு. பெரும்பாலும் அமைதியாகவே இருக்கும் பூர்ணிமா பாக்யராஜ், இறுதி காட்சியில் கண் கலங்க வைக்கிறார். சத்யன் பேசும் டைமிங் டயலாக்குகள் சிரிப்பை வரவழைக்கின்றன. \"ஆசிரியர்கள் சரியாக வேலை செஞ்சா போதும் போலிஸிற்கு வேலை குறைந்திடும்\" போன்ற டயலாக்குகள் கவனம் ஈர்க்கின்றன. படத்தில் வீரியமிக்க காட்சிகளுக்கு இசையமைப்பாளர் ஷான் ரோல்டன் இன்னும் மெனக்கெட்டிருக்கலாம். ஒரே போனில் பள்ளியையே புதிதாக மாற்றிக் காட்டுவது, பிரச்சனைகளையெல்லாம் வெகு சுலபமாக சமாளிப்பது போன்ற குறைகள் படத்தில் இருக்கின்றன. இருப்பினும் அரசு பள்ளிகளில் நிகழும் பிரச்சனைகளை சரியான தருணத்தில் பேசி கவனம் ஈர்க்கிறாள் இந்த 'ராட்சஷி'.", "வெளியிடப்பட்ட தேதி": "2019-07-04", "தீர்ப்பு": "ஜோதிகாவின் நடிப்பிற்காகவும், அரசு பள்ளிகள் குறித்த சமூக கருத்துக்களுக்காகவும் கவனம் ஈர்க்கிறாள் இந்த 'ராட்சஷி'", "மதிப்பீடு": "2.75"}
{ "index" : { "_index" : "director_db", "_type" : "review", "_id" :85 } }
{"இயக்குனர்": "ராம் குமார்", "திரைப்படம்": "ராட்சசன்", "விமர்சனம்": "விஷ்ணுவிஷால், அமலாபால், சூசன் ஜார்ஜ், காளி வெங்கட், ராமதாஸ் மற்றும் பலர் நடிப்பில் இன்று வெளியாகி இருக்கும் படம் 'ராட்சசன்'. போலீஸ்-சைக்கோ திரில்லராக வெளியாகியிருக்கும் இப்படம் ரசிகர்களைக் கவர்ந்ததா? என்பதை இங்கே பார்க்கலாம்.  உதவி இயக்குநராக இருக்கும் விஷ்ணு இயக்குநர் ஆக வேண்டும் என பெரும் முயற்சி செய்து வருகிறார். அதற்காக சைக்கோ திரில்லர் கதையொன்றை எழுதி வைத்துக் கொண்டு தயாரிப்பாளர்களிடம் கதை சொல்லி வருகிறார். ஆனால் அவரது இயக்குநர் கனவு கனவாகவே இருக்கிறது. இதற்கிடையில் தனது அம்மா மற்றும் போலீஸ் அதிகாரியாக இருக்கும் தனது மாமாவின் (ராமதாஸ்) தொடர் வற்புறுத்தலால் போலீஸ் வேலையில் சேர்கிறார்.  விஷ்ணு பணியில் சேர்ந்த சில நாட்களில் பள்ளி மாணவி ஒருவர் கடத்திக் கொலை செய்யப்படுகிறார். இதற்கான தடயங்களை சேகரிக்கும் விஷ்ணு மறுபுறம் ஆசிரியையாக இருக்கும் அமலா பாலுடன் காதல் வயப்படுகிறார். இதுகுறித்த விசாரணையில் இறங்கும் விஷ்ணுவுக்கு அடுத்தடுத்து சிறுமிகள் கடத்தப்பட்டு கொலை செய்யப்படுவது அதிர்ச்சி அளிக்கிறது. ஒருகட்டத்தில் அவரது அக்கா மகள் கடத்தப்படுகிறார்.  இதற்கிடையில் இந்த வழக்கில் ஏற்படும் ஒரு முக்கிய பிரச்சினையின் காரணமாக விஷ்ணு சஸ்பெண்ட் செய்யப்படுகிறார். பள்ளி சிறுமிகளை கடத்திக் கொலை செய்யும் அந்த ராட்சசனை விஷ்ணு கண்டுபிடித்தாரா? அவரது அக்கா மகள் காப்பாற்றப்பட்டாரா? கொலையாளி எதற்காக இப்படி செய்கிறார்? அவரை விஷ்ணுவால் நெருங்க முடிந்ததா? போன்ற பல்வேறு கேள்விகளுக்கான விடையே 'ராட்சசன்'.  விஷ்ணு விஷால் படத்திற்காக கடும் உழைப்பை வெளிப்படுத்தியிருக்கிறார். குறிப்பாக ராட்சசனை கண்டுபிடிக்க விஷ்ணு மெனக்கெடும் காட்சிகள் ரசிக்க வைக்கின்றது. படத்தை தனது தோள்களில் தூக்கி சுமந்திருக்கிறார் என விஷ்ணுவை தாராளமாக சொல்லலாம். அமலா பாலுக்கு பெரிதாக காட்சிகள் இல்லை என்றாலும் தான் வரும் காட்சிகளில் ரசிகர்களைக் கவர்கிறார்.  இதேபோல ராதாரவி, ராமதாஸ், காளி வெங்கட், சூசன் ஜார்ஜ், நிழல்கள் ரவி ஆகியோரும் தங்களது அனுபவ நடிப்பை வெளிப்படுத்தி கிடைத்த காட்சிகளில் தனித்தனியாக ஸ்கோர் செய்கின்றனர். முழு திரில்லர் படமொன்றைக் கையில் எடுத்து ரசிகர்களைக் கவரும் வகையில், திரைக்கதையை அமைத்த இயக்குநர் ராம் குமாருக்கு வாழ்த்துக்கள்.  படத்தில் சைக்கோ கொலைகாரனை நேரடியாகக் காட்டாமலே ரசிகர்களை அச்சுறுத்த முடியும் என இசையமைப்பாளர் ஜிப்ரான் தனது பின்னணி இசை மூலம் நிரூபித்திருக்கிறார். பி.வி.சங்கரின் ஒளிப்பதிவில் காட்சிகள் சிறப்பாக வந்துள்ளன. இதேபோல எடிட்டர் ஷான் லோகேஷும் படத்துக்கு தனது பங்களிப்பினை சிறப்பாக அளித்திருக்கிறார்.", "வெளியிடப்பட்ட தேதி": "2018-10-05", "தீர்ப்பு": "மொத்தத்தில் 'ராட்சசன்' திரில்லர் ரசிகர்களுக்கு ஏற்ற சைக்கோ கொலைகாரன்", "மதிப்பீடு": "3.75"}
{ "index" : { "_index" : "director_db", "_type" : "review", "_id" :86 } }
{"இயக்குனர்": "ஹரி", "திரைப்படம்": "சாமி", "விமர்சனம்": "15 வருடங்களுக்கு முன் வெளியாகி சூப்பர் டூப்பர் ஹிட்டடித்த 'சாமி' (2003) படத்தின் 2-வது பாகம் 'சாமி 2' என்ற பெயரில் இன்று வெளியாகியுள்ளது. முதல் பாகத்தில் ஆறுச்சாமியைப் போல இந்த பாகத்தின் ராமசாமி ரசிகர்களைக் கவர்ந்தாரா? என இங்கே பார்க்கலாம்.  முதல் பாகத்தில் பெருமாள் பிச்சையை கொல்வதுடன் சாமியின் வேட்டை தொடரும் என படத்தை முடித்திருந்தார்கள். 2-வது பாகத்தின் தொடர்ச்சி அங்கிருந்து தொடர்கிறது. பெருமாள் பிச்சைக்கு 3 மகன்கள்-மனைவி இருப்பது போலவும் ஆறுச்சாமி-புவனா தம்பதியரின் மகன் ராமசாமியாக விக்ரமையும் படத்தில் 'கனெக்ட்' செய்துள்ளனர். தனது தாய்-தந்தை குறித்து எதுவும் தெரியாமல் தாத்தா-பாட்டி அரவணைப்பில் ஐஏஎஸ் கனவுடன் விக்ரம் தனது இலட்சியத்தை அடைய முயற்சி செய்கிறார்.  இதற்கிடையில் கீர்த்தி சுரேஷ், விக்ரமை ஒருதலையாக காதலிக்கிறார். பெருமாள் பிச்சையின் மகன் ராவண பிச்சைக்கும் (பாபி சிம்ஹா), ஆறுச்சாமி மகன் ராமசாமி இடையே ஒருசில உரசல்கள் ஏற்படுகிறது. ஒருகட்டத்தில் தனது அப்பா-அம்மா குறித்த விவரங்கள், தனது சொந்த ஊரான திருநெல்வேலி ஆகியவை குறித்து விக்ரமுக்கு தெரிய வருகிறது. ஐஏஎஸ் கனவுடன் இருக்கும் விக்ரம் மீண்டும் ஆறுச்சாமியாக அவதாரமெடுத்து திருநெல்வேலி வந்தாரா? கீர்த்தி சுரேஷுடன் அவரது காதல் கைகூடியதா? அப்பா பாணியில் ராவண பிச்சையை வதம் செய்தாரா? என்ற கேள்விகளுக்கான விடையே சாமி 2.  ராமசாமியாக விக்ரம் போலீஸ் கதாபாத்திரத்திற்கு தனது பங்களிப்பினை சரியாக செய்துள்ளார். ஸ்டைலிஷ், மேனரிசம், நடிப்பு, ஆக்ஷன் என எல்லா ஏரியாவிலும் தான் ஒரு நடிப்பு அரக்கன் என்பதை மீண்டும் ஒருமுறை நிரூபித்திருக்கிறார். குறிப்பாக 15 வருடங்கள் கழித்தும் போலீஸ் கதாபாத்திரத்திற்கு கச்சிதமாக பொருந்தும் அவரது பிட்னெஸ் வியக்க வைக்கிறது.  முதல் பாகத்தின் திரிஷா கதாபாத்திரத்திற்கு பதிலாக இந்த பாகத்தில் ஐஸ்வர்யா ராஜேஷ் நடித்துள்ளார். தனக்கு அளித்த சிறு கதாபாத்திரத்திலும் அவர் தனது பெஸ்ட்டை கொடுத்திருக்கிறார். விக்ரமை ஒருதலையாக காதலிக்கும் ஹீரோயினாக கீர்த்தி சுரேஷ், ஒரு கமர்சியல் படத்தின் கதாநாயகி பாத்திரத்தை சரியாக செய்துள்ளார். வில்லனாக நடித்திருக்கும் பாபி சிம்ஹா முதல் பாகத்தின் பெருமாள் பிச்சை கதாபாத்திரத்திற்கு ஈடுகொடுத்து நன்றாகவே நடித்திருக்கிறார். படத்தில் சூரி வரும் காமெடி காட்சிகள் ரசிகர்களை ஈர்க்கவில்லை என்பதோடு கதையின் ஓட்டத்திற்கும் அவை பெரிதாக பயன்படவில்லை.  இயக்குநர் ஹரி அவரது பாணியில் இந்த படத்துக்கு ஸ்பீடான திரைக்கதை அமைத்திருக்கிறார். அவரின் படங்களில் இருக்கும் வழக்கமான வேகம் இப்படத்தின் முதல் பாதியில் சற்றே குறைவு. பின்பாதியில் வரும் பழி தீர்க்கும் காட்சிகள் படம் முழுவதும் இருந்திருந்தால் படம் இன்னும் சுவாரஸ்யமாக இருந்திருக்கும்.", "வெளியிடப்பட்ட தேதி": "2018-09-20", "தீர்ப்பு": "சாமியின் வின்டேஜ் விக்ரம் + ஹரியின் 2-ம் பாதி விறுவிறுப்புக்காக 'சாமி 2'வை பார்க்கலாம்", "மதிப்பீடு": "2.25"}
{ "index" : { "_index" : "director_db", "_type" : "review", "_id" :87 } }
{"இயக்குனர்": "லிங்குசாமி", "திரைப்படம்": "கண்டினியூ", "விமர்சனம்": "15 ஆண்டுகளுக்கு முன் வெளியாகி மாபெரும் ஹிட்டடித்த சண்டக்கோழி படத்தின் 2-வது பாகம் இப்பொழுது வெளியாகி இருக்கிறது. விஷால்-லிங்குசாமி கூட்டணியின் சண்டக்கோழி ரசிகர்களைக் கவர்ந்ததா? என்பதை இங்கே பார்க்கலாம்.  இரண்டாம் பாகத்தில் ஹீரோயினாக கீர்த்தி சுரேஷும், வில்லியாக வரலட்சுமி சரத்குமாரும் புதிதாக இணைந்துள்ளனர். முதல் பாகத்தில் ஹீரோயினாக நடித்த மீரா ஜாஸ்மின் கதாபாத்திரம் குறித்து படத்தில் இயக்குநர் கனெக்ட் செய்திருக்கிறார். மற்றபடி முதல் பாகத்தில் நடித்த பெரும்பாலான நடிகர்கள் இப்படத்திலும் தங்களது கதாப்பாத்திரத்தை 'கண்டினியூ' செய்துள்ளனர்.  7 வருடங்களுக்குப் பின் வெளிநாட்டில் இருந்து விஷால் சொந்த ஊருக்கு வருகிறார். அதே நேரம் பல வருடங்களாக நின்று போயிருந்த திருவிழாவை எடுத்து ராஜ்கிரண் தலைமையில் நடத்த 7 ஊர்களின் தலைவர்களும் முயற்சி செய்கின்றனர். இதற்கிடையில் சொந்த பகை காரணமாக விஷால், ராஜ்கிரண் இருவருடனும் வரலட்சுமி மோதுகிறார். 7 வருடங்கள் திருவிழா நடைபெறாமல் போனது ஏன்? என்பதுதான் படத்தின் மூலக்கதை.  ஊருக்குள் வரும் விஷாலுக்கு குட்டி, குட்டி குறும்புகளுடன் ஊரைச்சுற்றும் கீர்த்தி சுரேஷை பிடித்துப்போக, இருவரும் காதலிக்கின்றனர். ஒருகட்டத்தில் கொடுத்த வாக்கிற்காக உயிரையும் கொடுப்பதற்கு ராஜ்கிரண் துணிய, காதலைவிட கடமையே பெரிது என ஊர் நலனுக்காக சொந்தக்காதலை தியாகம் செய்கிறார் விஷால். ராஜ்கிரண் - விஷால் - வரலட்சுமி இடையிலான பகை தீர்ந்ததா? விஷால்-கீர்த்தி ஒன்று சேர்ந்தார்களா? ஊருக்குள் திருவிழா நடந்ததா? போன்ற கேள்விகளுக்கான விடையே சண்டக்கோழி 2.  விஷாலுக்கு ஆக்ஷன் ஹீரோ அடையாளம் கொடுத்த படங்களில் முக்கியமானது சண்டக்கோழி. முதல் பாகத்தைப் போல, 2-வது பாகத்திலும் தான் ஆக்ஷன் ஹீரோ என்பதை விஷால் நிரூபித்திருக்கிறார். தனது கதாபாத்திரத்திற்கான கம்பீரம், தோரணை என தேர்ந்தவொரு நடிப்பினை ராஜ்கிரண் அளித்திருக்கிறார். கீர்த்தி சுரேஷ்,வரலட்சுமி சரத்குமார் இருவரும் தங்கள் கதாபாத்திரத்திங்களை முடிந்தளவு சிறப்பாக செய்துள்ளனர்.  துறு துறு பெண்ணாக வரும் கீர்த்தி முதல் பாகம் மீரா ஜாஸ்மினை ஞாபகப்படுத்துகிறார். இதுவரை கீர்த்தி ட்ரை செய்யாத பாடி லாங்வேஜும், டயலாக் டெலிவரியும் படத்தில் புதுசாக இருக்கிறது. வில்லியாக வரலட்சுமி கிடைத்த இடங்களில் ஸ்கோர் செய்திருக்கிறார். படத்தில் ஏராளமான நட்சத்திரங்கள் இருந்தாலும் தனது இயல்பான வசனம் + உடல்மொழியால் படம் முழுவதும் ஆங்காங்கே சிக்ஸர்களை பறக்க விடுகிறார் ராமதாஸ். இவரின் கவுண்டர்களுக்கு தியேட்டரில் நல்ல ரெஸ்பான்ஸ்.  சண்டக்கோழி 2-ம் பாகத்தை இயக்கியிருக்கும் லிங்குசாமி திரைக்கதையில் இன்னும் சுவாரஸ்யங்களை சேர்த்திருக்கலாம். அதேபோல 15 வருடங்களுக்கு முன் வெளியாகி கமர்ஷியல் ஹிட்டடித்த சண்டக்கோழி கதையை, தற்போதுள்ள ஆடியன்ஸ் ரசனைக்கேற்ப சற்றே மாத்தியிருக்கலாம். யுவன் மாஸ் படத்துக்கேற்ற பின்னணி இசையை அளித்திருக்கிறார். பாடல்கள் பெரிதாக மனதில் ஒட்டவில்லை. சக்திவேலின் ஒளிப்பதிவு கிராமத்து திருவிழாவை கண்முன் கொண்டு வந்து நிறுத்துகிறது.", "வெளியிடப்பட்ட தேதி": "2018-10-16", "தீர்ப்பு": "மொத்தத்தில் 'சண்டக்கோழி 2' விஷால் ரசிகர்களுக்கான திருவிழா.", "மதிப்பீடு": "2.25"}
{ "index" : { "_index" : "director_db", "_type" : "review", "_id" :88 } }
{"இயக்குனர்": "விஜய் சந்தர்", "திரைப்படம்": "சங்கத்தமிழன்", "விமர்சனம்": "விஜய் சேதுபதி, சூரி, ராஷி கண்ணா, நிவேதா பெத்துராஜ் , உள்ளிட்டோர் நடிப்பில் வெளியாகியிருக்கும் படம் சங்கத்தமிழன். விஜயா புரொடக்ஷன் தயாரித்துள்ள இந்த படத்தை விஜய் சந்தர் இயக்கியுள்ளார். முருகனாக விஜய் சேதுபதி சினிமாவில் நடிகராக முயற்சித்துக் கொண்டிருக்கிறார். அதே சமயம் தேனி அருகே ஒரு கிராமத்தில் காப்பர் தொழிற்சாலைக்கு எதிராக மக்கள் போராட்டம் நடத்தி வருகிறார்கள் . இந்த பிரச்சனையில் எதிர்பாராத விதமாக விஜய் சேதுபதி தலையிட வேண்டிய நிலைமை வருகிறது. அதனை அவர் எப்படி கையாள்கிறார் என்பதே படத்தின்‌கதை படத்தில் கிராமத்து இளைஞன் , சினிமாவில் சாதிக்க துடிக்கும் நடிகன் என இரண்டு விதமான வேடம் விஜய் சேதுபதிக்கு. அதனை முடிந்த வரை வெவ்வேறு விதமான முக பாவணைகள், டயலாக் டெலிவரி என வித்தியாசப்படுத்தி காட்டியிருக்கிறார். படம் முழுக்க அவர் அசால்டாக பிரச்சனைகளை கையாளும் விதம் படத்தை ஆங்காங்கே சுவாரஸியப்படுத்துகிறது. கதாநாயகிகளாக ராஷி கண்ணாவும் நிவேதா பெத்துராஜூம் வசீகரிக்கிறார்கள். விஜய் சேதுபதியின் நண்பனாக தனது வெகுளித்தனமான நடிப்பால் சிரிக்க வைக்கிறார் சூரி. வில்லன்களாக ரவி கிஷன், ஆஷுதோஸ் ராணா ஆகியோர் தங்களுக்கு கொடுக்கபட்ட பணியை சரியாக செய்திருக்கிறார்கள். மேலும் நாசர், ஸ்ரீமன், சவுந்தர ராஜா உள்ளிட்டோர் தங்களது சிறப்பான பங்களிப்பை வழங்கியிருக்கிறார்கள். ஒரு ஜனரஞ்சகமான படத்துக்கு விவேக் - மெர்வின் கூட்டணியின்‌ பாடல்களும் பின்னணி இசையும் படத்துக்கு மிகப் பெரும் பலமாக அமைந்திருக்கிறது. அனல் பறக்கும் ஆக்சன் காட்சிகளில் சிறப்பாக செயல்பட்டிருக்கிறது ஒளிப்பாளர் வேல்ராஜின் கேமரா. காதல், காமெடி என முதல் பாதி சுவாரசியமாக நகர்கிறது. 'எமோஷனலாக இருக்கும் போது நம்ம மூளை லாஜிக்கா யோசிக்காது' என்பது போன்ற வசனங்கள் நன்றாக இருந்தது. எதையும் பாஸிட்டிவாக அணுகும் முருகன் என்ற விஜய் சேதுபதியின் கேரக்டர் முதல் பாதியில் படத்தை சுவாரசியமாக கொண்டு செல்ல உதவியிருக்கிறது. இரண்டாம் பாதியில் ஏற்கனவே பார்த்து பழக்கப்பட ஹீரோவுக்கு ஏற்படும் பிரச்சனை, அதனை அவர் கையாளும் விதம்‌ ஒரே டெம்பிளேட்டில் படம் நகர்கிறது. விஜய் சேதுபதி யார்‌ அறியும் வரை படத்தில் இருந்த சுவாரசியம் அதன் பிறகு குறைகிறது. ஹீரோயிஸமாகவே இருந்தாலும் படத்தின் முக்கிய பிரச்சனைகளையும் அடிதடியாலேயே சரி செய்வது போன்ற காட்சிகள் படத்தின் நம்பகத்தன்மையை குறைக்கிறது. முதல் பாதி பொழுதுபோக்கு கவனம் ஈர்க்கிறது, இரண்டாம் பாதி கொஞ்சம் சுவாரஸியமாக இருந்திருக்கலாம், ஆனாலும் இந்த சங்கத்தமிழன் கண்டிப்பாக ஒரு முறை பார்க்கக் கூடிய கமர்ஷியல் படம்.", "வெளியிடப்பட்ட தேதி": "2019-11-14", "தீர்ப்பு": "ஜனரஞ்சகமான விஜய் சேதுபதியின் நடிப்பு, சுவாரஸியமான முதல் பாதி என இந்த சங்கத்தமிழனுக்கு விசிட் அடிக்கலாம்", "மதிப்பீடு": "2"}
{ "index" : { "_index" : "director_db", "_type" : "review", "_id" :89 } }
{"இயக்குனர்": "ஏ.ஆர்.முருகதாஸ்", "திரைப்படம்": "சர்கார்", "விமர்சனம்": "கத்தி, துப்பாக்கி என 2 பிளாக்பஸ்டர் ஹிட்களுக்குப் பின் 3-வது முறையாக விஜய்-முருகதாஸ் கூட்டணி சர்கார் படத்தில் இணைந்ததால், எக்கச்சக்கமான எதிர்பார்ப்பு இப்படத்தின் மீது இருந்தது.ரசிகர்களின் எதிர்பார்ப்பை சர்கார் பூர்த்தி செய்ததா? என்பதை இங்கே பார்க்கலாம்.  மிகப்பெரிய பன்னாட்டு கம்பெனியின் சி.ஈ.ஓ-வாக இருக்கும் விஜய், தனது வாக்கினை செலுத்துவதற்காக இந்தியா வருகிறார். ஆனால் அவருக்கு முன்னரே அவரின் ஓட்டினை போட்டு விடுகிறார்கள். இதனைத்தொடர்ந்து தனது வாக்கினை செலுத்த விஜய் போராடுவதும், அதற்காக அவர் எதிர்கொள்ளும் பிரச்சினைகளுமே 'சர்கார்'.  டயலாக், டான்ஸ், வசனம் என எல்லா ஏரியாவிலும் விஜய் வழக்கம்போல புகுந்து விளையாடி இருக்கிறார். பழ.கருப்பையா, ராதாரவி, வரலட்சுமி மூவரும் தங்களது கதாபாத்திரத்தை எந்தக் குறையுமின்றி சிறப்பாக செய்துள்ளனர். கீர்த்தி சுரேஷ் வரும் காட்சிகள் மனதில் ஒட்டவில்லை.சர்கார் என்ற பெயருக்கேற்றவாறு அரசியல், நாட்டு நடப்புகளை படத்தில் காட்சிகளாக இயக்குநர் முருகதாஸ் வைத்திருக்கிறார்.  ஏ.ஆர்.ரஹ்மானின் இசையில் சிம்டாங்காரன், ஒரு விரல் புரட்சி இரண்டும் மீண்டும் கேட்கத் தோன்றும் ரகம்.பிரமாண்டம், சண்டைக்காட்சிகள் என அனைத்திற்கும் தேவையான ஒளிப்பதிவினை கிரிஷ் கங்காதரன் சிறப்பாக அளித்திருக்கிறார். ஸ்ரீகர் பிரசாத்தின் எடிட்டிங் படத்துக்கு பக்கபலமாக இருந்தாலும், இன்னும் சில காட்சிகளுக்கு அவரும்,இயக்குநரும் ஸ்ட்ரிக்ட்டாக கத்திரி போட்டிருக்கலாம் என தோன்றுகிறது. ராம்-லட்சுமணனின் கோரியோகிராஃபியில் சண்டைக்காட்சிகள் சிறப்பு.  படத்தின் நீளம் 164 நிமிடங்கள் என்பதும், சில இடங்களில் யூகிக்கக் கூடிய திருப்பங்களும் சர்காருக்கு சற்றே தொய்வாக இருக்கிறது. எனினும் டான்ஸ், நடனம், ஸ்டைல், சண்டை என தனது ரசிகர்களுக்கு வெரைட்டி கொடுக்க விஜய் தவறவில்லை. காதல் நாயகன், ஆக்ஷன் நாயகனிலிருந்து அரசியல் நாயகனாக விஜய் இப்படத்தின் வழியாக ப்ரோமோஷன் பெற்றிருக்கிறார்.", "வெளியிடப்பட்ட தேதி": "2018-11-05", "தீர்ப்பு": "விஜய்யின் இந்த 'முதல் அரசியல்' படம் அவரது ரசிகர்களைக் கண்டிப்பாக திருப்திப்படுத்தும்..", "மதிப்பீடு": "3.25"}
{ "index" : { "_index" : "director_db", "_type" : "review", "_id" :90 } }
{"இயக்குனர்": "பா ரஞ்சித்", "திரைப்படம்": "சர்ப்பட்ட பரம்பரை", "விமர்சனம்": "K9 Studios மற்றும் நீலம் புரொடக்‌ஷன்ஸ் தயாரிப்பில் ஆர்யா, துஷாரா விஜயன், பசுபதி, கலையரசன், ஜான் விஜய், காளி வெங்கட், சந்தோஷ் பிரதாப், சஞ்சனா நடராஜன், அனுபமா குமார் மற்றும் பலர் நடிப்பில் பா.ரஞ்சித் எழுதி இயக்கியுள்ள திரைப்படம் சார்பட்டா பரம்பரை. கருப்பர் நகர குத்துச்சண்டை போட்டிகள், வாத்தியார் மரபு முதலான வரலாற்றை அடிப்படையாக வைத்து உருவாகியுள்ளது படம். முகமது அலிக்கு அஞ்சலி செலுத்தி தொடங்குகிறது. பிரிட்டிஷ் காலத்தில் உருவான ‘சார்பட்டா பரம்பரை’யின் தற்போதைய வாத்தியார் பசுபதி. தங்கள் பரம்பரையிடம் மோதி ஜெயிக்க நினைக்கும் இடியாப்ப பரம்பரையை வீழ்த்த சரியான பாக்ஸர் இன்றி தவிக்கிறார். பரம்பரை கௌரவத்தை காப்பாற்ற இளம் வீரர் பிரதாப், தன் மகன் கலையரசன் என யார் யாரையோ களமிறக்கி பார்க்கிறார் வாத்தியார் பசுபதி. ஆனால் பசுபதியின் ஒவ்வொரு பாக்ஸிங் விளையாட்டையும் நுணுக்கமாக கவனித்து வந்த ஆர்யாவை பார்த்து பசுபதி வியக்கிறார். தனக்குள் இருக்கும் பாக்ஸரை வெளிக்கொண்டு வர ஆர்யா களமிறங்குகிறார். ஆர்யாவின் தாயார் அனுபமா, இதை விரும்பாமல் கண்டித்து, தந்தை இறந்தது போல் ஆர்யா வாழ்க்கை நாசமாகி விடும் என பயந்து, முதலில் தடுத்து பார்க்கிறார். ஆனால் அவர் பயந்தது போலவே தவறான பாதையில் ஆர்யா செல்கிறார். பின்னர் ஆர்யா திருந்துவதுடன் தன் வாத்தியார் பசுபதி, தன் தந்தையின் நண்பன் ஜான் விஜய், மனைவி துஷாரா விஜயன், அம்மா அனுபமா, கலையரசன் என பலரின் உறுதுணையோடு சார்பட்டா பரம்பரை கௌரவத்தை நிலைநிறுத்தி ஜெயித்தாரா இல்லையா என்பதுதான் மீதிக்கதை. உடலை அத்தியாயத்துக்கு அத்தியாயம் மாற்றி ஆச்சரியப்பட வைக்கிறார் ஆர்யா. நம் லவ்வர் பாய் ஆர்யா இந்த படத்தில் ரொமான்ஸ் குறைவாகவே செய்திருந்தாலும் நிறைவாகவே செய்திருக்கிறார்.கோபம், அழுகை, ஆற்றாமை, வெறி என பல உணர்வுகளை உள்வாங்கி நடித்திருக்கிறார். திமுக துண்டை தோளில் போட்டுக் கொண்டு கம்பீரம், நிதானம், அரசியல், வரலாறு, பாக்ஸிங் என வாத்தியார் ரங்கனாக பசுபதி மீசையை முறுக்கலாம். முக்கிய கதாபாத்திரத்தை சுமந்திருக்கிறார் கலையரசன். அவ்வப்போது ஆங்கிலம்; ஆர்யாவை ஊக்கப்படுத்திக் கொண்டே இருப்பது என காமெடியும் எமோஷனலும் கலந்த குணச்சித்திர பாத்திரத்தை நிறைவு செய்கிறார் ஜான் விஜய். அப்புறம் அந்த ‘டான்சிங் ரோஸ்’ ஷபீர் செம்மப்பா... எப்படி இப்படிலாம்? நடிகரா? அல்லது இண்டர்நேஷனல் பாக்ஸரா என வியக்க வைத்துவிட்டார். வியர்க்க வைத்துவிட்டார். தொடர்ந்து அம்மாவாக அனுபமா, ஆர்யாவின் மனைவியாக துஷாரா விஜயன், கலையரசன் மனைவியாக சஞ்சனா நடராஜன் என இந்த படத்தில் வரும் பெண்கள் எதார்த்தத்தை நிறுவுகின்றனர். எழுபதுகளில் மெட்ராஸ் மாகாண குத்துச்சண்டை மரபையும், அரசியல் சூழலையும் கண் முன் கொண்டு வர, ஆர்ட் டைரக்டர் ராமலிங்கம், ஒளிப்பதிவாளர் ஜி.முரளி அனைவரும் தங்கள் உழைப்பை சரியாக கொடுத்துள்ளனர். நடன மாஸ்டர் சாண்டி கலக்குகிறார். அன்பறிவ் கொடுத்த சண்டைப்பயிற்சியும், தியாகராஜனின் பாக்ஸிங் பயிற்சியும் படத்தின் பலம். சந்தோஷின் பாடல்கள் பெரிதாக மனதில் பதியவில்லை என்றாலும் கதைசொல்லியாகவே மாறி படத்துக்கு உதவுகின்றன. பின்னணி இசை வேற லெவல். இது பா.ரஞ்சித்தின் வழக்கத்துக்கு மாறான ஸ்போர்ட்ஸ் படம் எனலாம். திமுக ஆட்சி, ஆட்சிமாற்றம், எமர்ஜென்சி என சமகால அரசியல் சூழல் சரியான இடங்களில் பொருத்தப்பட்டு கதையில் பிரதிபலிக்கிறது. ஆனந்த் பட்டவர்த்தனின் ஆவணப்படத்தை அழகாக பயன்படுத்தியிருக்கிறார்கள். “மானத்தை ஏண்டா பரம்பரையில் கொண்டுவந்து வைக்கிறீங்க” என துஷாரா பேசும் ஒரு வசனமே போதும்; வசனகர்த்தா தமிழ்ப் பிரபாவுக்கு பாராட்டுக்கள். கலைஞர் - எம்ஜிஆர் புகைப்படங்கள், திமுக துண்டு, அம்பேத்கர் போஸ்டர், பெரியார் ஃபோட்டோ, புத்தர் சிலை, நீலம் கருப்பு கலந்த பாக்ஸர் அங்கி என குறியீடுகள் சொல்லும் கதை தனி. கடைசியில் கலையரசன் தன் தவறை உணர்ந்துவிடுவதை புரிந்துகொள்ள முடிகிறது. ஆனால் கலையரசன் ஆர்யாவை தன் வளர்ச்சிக்கு பயன்படுத்திக் கொண்டதாக துஷாரா, ஜான் விஜய், பசுபதி என பலரும் பல விதமாக சொல்லியும், கடைசிவரை ஆர்யா அதை உணர்ந்ததாக காட்டப்படுவதே இல்லை. பாக்ஸிங் ஆர்வத்தில் வேலையை விட்டு, பின்னர் ஜெயிலுக்கெல்லாம் ஆர்யா போகும்போது, வீட்டில் உள்ள அவரது கர்ப்பிணி மனைவி துஷாரா அந்த வறுமையிலும் எந்த வருமானத்தை வைத்து குடும்பம் நடத்துகிறார்‌.? கடைசி 45 நிமிடம் யூகிக்க முடிந்த கதைதான், இதை நீட்டி முழக்க எதற்கு 2 மணி நேரம் 53 நிமிடம்? என்று கேள்விகள் தோன்றுவதை தவிர்க்க முடிவதில்லை. ஆனாலும் பெரும்பாலான நேரம் என்கேஜிங்கான திரைக்கதையுடன் நகர்கிறது சார்பட்டா பரம்பரை!", "வெளியிடப்பட்ட தேதி": "2021-07-21", "தீர்ப்பு": "'மெட்ராஸ் குத்துச்சண்டை' வரலாறை -ஆக பேசும்  சார்பட்டா பரம்பரை.", "மதிப்பீடு": "4"}
{ "index" : { "_index" : "director_db", "_type" : "review", "_id" :91 } }
{"இயக்குனர்": "ராஜீவ் மேனன்", "திரைப்படம்": "சர்வம் தாள மாயம்", "விமர்சனம்": "ஜி.வி.பிரகாஷ்குமார், நெடுமுடி வேணு, குமாரவேல், அபர்ணா பாலமுரளி, வினித் உள்ளிட்டோர் நடிப்பில் உருவாகியிருக்கும் படம் சர்வம் தாளமயம்.மின்சாரக் கனவு, கண்டுகொண்டேன் கண்டுகொண்டேன் படங்களைத் தொடர்ந்து 18 வருடங்களுக்கு பிறகு ராஜீவ் மேனன் இயக்கியிருக்கும் தமிழ் படம். ஜி.வி.பிரகாஷின் தந்தை குமாரவேல் மிருதங்கம் செய்து விற்பனை செய்யும் தொழில் செய்கிறார். ஒருநாள் எதேச்சையாக மிருதங்க மேதையான நெடுமுடி வேணு மிருதங்கம் வாசிப்பதைக் கேட்டு ஜி.வி.பிரகாஷிற்கும் மிருதங்கம் கற்க வேண்டும் என ஆவல் உண்டாகிறது. உனக்கு இது சரிப்பட்டு வராது என நெடுமுடி வேணு மறுக்கிறார். நீ ஜெய்ச்சவங்கள மட்டும் தான் பார்க்குற . நான் தோத்தவங்கள பார்க்குறேன் நமக்கு இது சரிப்பட்டு வராது என அவரது தந்தையும் மறுக்கிறார். மிருதங்கம் கற்று நெடுமுடி வேணு மற்றும் தந்தை ஆகியோரின் பேச்சை பொய்யாக்கி, ஜி.வி.பிரகாஷ் வாழ்வில் வெற்றி பெறுகிறாரா இல்லையா என்பது தான் படத்தின் கதை. இந்த படத்தின் முதல் பிளஸ் படத்தில் நடிகர்கள் தேர்வு. எல்லா கேரக்டர்களுக்குமான சரியான நடிகர்களை தேர்வு செய்ததிலேயே பாதி வெற்றிபெறுகிறார் ராஜீவ் மேனன். அதனை அந்தந்த நடிகர்களும் சிறப்பாகவே செய்திருக்கிறார்கள். குறிப்பாக நெடுமுடி வேணு. கதையில் தனக்கிருக்கும் முக்கியத்துவத்தை புரிந்துகொண்டு அனுபவ ரீதியில் தன் வாழ்நாளுக்கான நடிப்பை அவர் வழங்கியிருக்கிறார். அவர் பேசும் டயலாக்குகளுக்கு தியேட்டரில் பார்வையாளர்களிடம் இருந்து நல்ல ரெஸ்பான்ஸ் கிடைக்கிறது. படத்தின் அடிநாதமே இசை தான் என்பதால் தன் பொறுப்புணர்ந்து தன் இசையால் படத்துக்கு அழகு கூட்டியிருக்கிறார் ஏ.ஆர்.ரஹ்மான். லைவ் சவுண்டில் படமாக்கப்பட்டுள்ளதால் பெரும்பாலான இடங்களில் பின்னணி இசையில்லை. முக்கியமான காட்சிகளில் அந்த காட்சியின் வீரியத்தை தனது இசையால் பார்வையாளர்களுக்கு உணர்த்துகிறார். ஒரு பக்கம் மிருதங்க கலைஞர்களின் வாழ்வியலையும், மறுபக்கம் மிருதங்கம் செய்பவர்களின் வாழ்வியலையும் யதார்த்தமாகவும் உண்மைக்கு நெருக்கமாகவும் காட்சிப்படுத்தியிருக்கிறார் இயக்குநர் ராஜீவ் மேனன். இரண்டாம் பகுதியின் முற்பகுதி வரை மிகவும் நேர்த்தியாகவும் சுவாரசியமாகவும் கதை செல்கிறது. இறுதிக்காட்சிகளில் தன்னை நிரூபிக்க வேண்டிய கட்டாயத்தில் போட்டி ஒன்றில் கலந்துகொள்கிறார் ஜி.வி.பிரகாஷ். அதுவரை சுவாரஸியமாக சென்று கொண்டிருந்த கதையில் தொய்வு ஏற்படுகிறது. காரணம் அதுவரை வெகு இயல்பாக சென்று கொண்டிருந்த படத்தின் காட்சிகள் இறுதிக்காட்சிகளில் போது அவசர அவசரமாக முடிக்க வேண்டும் என்பது போல் இருக்கிறது. இருப்பினும் இசை சார்ந்த உணர்வுப் பூர்வமான அனுபவத்தை பார்வையாளர்களுக்கு நிச்சயம் இந்த படம் தரும். இசை ரசிகர்களுக்கு மட்டுமல்லாமல், பொழுது போக்குக்காக திரையரங்கம் வரும் ரசிகர்களையும் இந்த படம் நிச்சயம் ஏமாற்றாது. (இந்த விமர்சனம் ஜனவரி 28 ஆம் தேதி ஊடகத்தினருக்காக பிரத்யேகமாக திரையிடப்பட்டதன் அடிப்படையில் எழுதப்பட்டது. சர்வம் தாளமயம் திரைப்படம் வருகிற பிப்ரவரி 1 ஆம் தேதி திரையரங்குகளில் வெளியாகும்)", "வெளியிடப்பட்ட தேதி": "2019-01-29", "தீர்ப்பு": "கதை, நடிப்பு, இசை, ஒளிப்பதிவு இப்படி சர்வமும் அழகாய் அமைந்த அற்புதமான அனுபவம் இந்த 'சர்வம் தாளமயம்.'", "மதிப்பீடு": "3"}
{ "index" : { "_index" : "director_db", "_type" : "review", "_id" :92 } }
{"இயக்குனர்": "பொன்ராம்", "திரைப்படம்": "சீமராஜா", "விமர்சனம்": "வருத்தப்படாத வாலிபர் சங்கம், ரஜினிமுருகன் என அடுத்தடுத்து 2 ஹிட்களைக் கொடுத்த சிவகார்த்திகேயன்,சூரி, பொன்ராம், இமான் கூட்டணியில் இன்று வெளியாகியிருக்கும் படம் சீமராஜா. வெற்றிக்கூட்டணி என்பதாலும், சமந்தா,சிம்ரன்,நெப்போலியன்,லால் ஆகியோர் நடித்திருந்ததாலும் இப்படத்தின் மீது மிகப்பெரிய எதிர்பார்ப்பு ரசிகர்கள் மத்தியில் இருந்தது.பல்வேறு தடைகளைத் தாண்டி இன்று வெளியான 'சீமராஜா' ரசிகர்களின் எதிர்பார்ப்பை பூர்த்தி செய்ததா? என்பதை இங்கே பார்க்கலாம்.  புளியம்பட்டி, சிங்கம்பட்டி என்ற 2 கிராமங்களுக்கு இடையிலான மோதலும், பகையும் சிவகார்த்திகேயன் அவரது காதலி சமந்தா மற்றும் அங்குள்ள விவசாயிகளை வெகுவாகப் பாதிக்கிறது. ஒருகட்டத்தில் இந்த பகையானது விஸ்வரூபமெடுக்க, இதற்குள் சிக்கிக்கொள்ளும் சிவகார்த்திகேயன் எதிரிகளைச் சமாளித்து காதலியை கரம் பிடித்தாரா? என்பதே கதைக்களம்.  சிவகார்த்திகேயனின் நடிப்பு அவரது வசனம் ஆகியவை படத்திற்கு பக்கபலமாக அமைந்துள்ளது. குறிப்பாக கடம்ப வேலனாக சிவகார்த்திகேயன் வரும் காட்சிகள் படக்குழுவின் மொத்த உழைப்பையும் உறக்கச்சொல்லும் விதமாக அமைந்துள்ளது. சூரியின் ஒன்லைன் வசனங்களும், அவரது காமெடியும் நன்றாக உள்ளது.அதிலும் நான் செல்வி(சமந்தா) ரூமுக்கு போறேன் யாரையும் வர விடாத என சிவா சொல்ல, பதிலுக்கு நாக சைதன்யாவே வந்தாலும் விட மாட்டேன் என சூரி சொல்லும் போது தியேட்டர்களில் சிரிப்பு சத்தம் பலமாகக் கேட்கிறது.  படத்தில் சிலம்பம் ஆசிரியராக சமந்தா நன்றாக நடித்திருக்கிறார். காதல் காட்சிகள்,பாடல் காட்சிகளில் சிவாவுடன் இயல்பாக சமந்தா பொருந்திப்போகிறார்.கிளைமாக்ஸ் காட்சியில் அவரது நடிப்பு ரசிகர்களுக்கு நிச்சயம் சர்ப்ரைஸ் ஆக இருக்கும். அதேபோல எதிர்மறைக் கதாபாத்திரத்தில் சிம்ரன் நன்றாக நடித்திருக்கிறார்.அனுபவ நடிகர்கள் என்பதை நெப்போலியன்,லால் இருவரும் தங்களது நடிப்பின் மூலம் நிரூபித்துள்ளனர்.இதேபோல சிறப்புத் தோற்றத்தில் நடித்திருக்கும் கீர்த்தி சுரேஷும் தனது கதாபாத்திரத்தினை செவ்வனே செய்துள்ளார்.  படத்தில் வரும் போர்க்களக்காட்சிகள் இயல்பாகவும் அதே சமயத்தில் தத்ரூபமாகவும் உள்ளன. இதற்காக படத்தின் விஎப்எக்ஸ்(VFX) குழுவினரை நாம் கண்டிப்பாக பாராட்டியே ஆக வேண்டும்.இதேபோல நடப்பு நிகழ்வுகளை படம் முழுவதும் ஆங்காங்கே தூவிய இயக்குநர் பொன்ராமும் பாராட்டப்பட வேண்டியவரே.குறிப்பாக கலை இயக்குநர் முத்துராஜ் படத்தின் முதுகெலும்பாகவே அமைந்துள்ளார். வரலாற்றுப்பின்னணி, கிராமம் என சீமராஜாவுக்கு கலர்புல்லான ஒளிப்பதிவை பாலசுப்ரமணியம் அளித்திருக்கிறார்.டி.இமானின் பின்னணி இசையும்,காஸ்ட்யூம் டிசைனரின் கலர்புல் ஆடைகளும் படத்திற்கு திருவிழா போல கொண்டாட வைக்கிறது.  எல்லாமே பாசிடிவ்வா சொல்றீங்களே படத்துல எந்த குறையும் இல்லையா? என கேட்டால், கண்டிப்பாக இருக்கிறது. படத்தின் நீளம் சற்றே அதிகம் அதேபோல ஆங்காங்கே சில கிளிஷே காட்சிகளுக்கு கத்திரி போட்டிருந்தால் 'சீமராஜா' இன்னும் விறுவிறுப்பாக இருந்திருப்பார்.", "வெளியிடப்பட்ட தேதி": "2018-09-12", "தீர்ப்பு": "காமெடி,பிரமாண்டம் என சிவகார்த்திகேயன்-பொன்ராமின் 'சீமராஜா' குடும்பத்துடன் பார்க்கக்கூடிய எண்டெர்டெயினர்...", "மதிப்பீடு": "2.25"}
{ "index" : { "_index" : "director_db", "_type" : "review", "_id" :93 } }
{"இயக்குனர்": "நந்த கிஷோர்", "திரைப்படம்": "செம", "விமர்சனம்": "நந்த கிஷோரின் இயக்கத்தில் B.K.கங்காதரின் ஸ்ரீ ஜகத்குரு மூவிஸ் தயாரிப்பில் உருவாகியுள்ள திரைப்படம் செம திமிரு. படம் 'செம' என்று 'திமிராக' சொல்லலாமா? பார்ப்போம். மறைந்த நடிகர் சிரஞ்சீவி சர்ஜாவின் உடன் பிறந்த சகோதரரும், ஆக்ஷன் கிங் அர்ஜுனின் சகோதரியின் மகனுமான துருவா சர்ஜா இப்படத்தின் நாயகன். சிரஞ்சீவி சர்ஜாவுக்கு நினைவஞ்சலி செலுத்தி படம் தொடங்குகிறது. நாயகன் துருவா சர்ஜா சிறுவயதிலேயே தந்தையை இழந்து விடுதியில் வளர, அவருடைய அம்மா ரவிஷங்கரை 2வதாக திருமணம் செய்ய, வளர்ந்த பின்னர் இது தெரியவர, தாயை மட்டும் தன்னுடன் வர சொல்லி கேட்கிறார். அவரது குடும்பத்துக்கு கஷ்டத்தை கொடுக்கிறார். துருவாவின் அம்மாவோ தனது 2வது கணவர் ரவிஷங்கரை தந்தையாக ஏற்று, குடும்பத்துடன் சேர்ந்து வாழச் சொல்கிறார். இதனிடையே விரக்தியில் பணத்துக்காக அடிதடி, ரவுடீசம் என வளர்கிறார் துருவா. தான் இருக்கும் ஏரியாவில் தவ்லத்தாக சுற்றும் துருவா, தன் தேவைக்காக ஏரியா மக்களை பாடாய் படுத்துகிறார். ஒரு கட்டத்தில் ரஷ்மிகாவுடன் காதலில் விழுகிறார். ஆனாலும் அவர் மாறவில்லை. பின்னர் தனது தாயின் குடும்பத்துடன் மீண்டும் எப்படி இணைகிறார்? தனது தந்தையை கொன்ற 'பெரிய கை' சம்பத் ராஜின் கையாளாக மாறி இறுதியில் அவரின் சாம்ராஜ்ஜியத்தை எப்படி தவிடுபொடியாக்குகிறார்? துருவாவை நல்லவராக மாற்றும் அவரது தங்கை செய்த 'அந்த ஒரு விஷயம் என்ன?' என்பதே மீதிக்கதை. \"ஊரையே எதிர்ப்பது‌ பார்னாலதான்‌.. அந்த பாரையே எப்படி எதிர்க்குறது?\", \"புள்ளைங்கள பார்த்து கண்ணடிக்குறதே தப்பு.. நீ கன்னத்துலயே அடிக்குறியா?\" என தமிழில் சாந்தி அஷோக்கின் பஞ்ச் வசனங்கள் பறக்கின்றன. குறிப்பாக \"பசங்க ஒரு முறை கமிட் பண்ணிட்டா மண்ணுக்குள் போகும் வரை மாற மாட்டார்கள்\" என்கிற வசனத்துக்கு தமிழ் தியேட்டர்களில் 10 பேர் இருந்தாலும் விசில் பறக்கிறது. படத்தில் ரொமான்ஸ்க்கு ஸ்கோப் இல்லை. துருவா டான்ஸ், ஃபைட், ஆக்ஷனில் பட்டையை கிளப்புகிறார். தமிழ் ரசிகர்கள் மிகவும் எதிர்பார்த்த நாயகி ரஷ்மிகாவுக்கு முதல் பாதியில் பெரிதாக வேலை இல்லை. அவரது அழகை வாயைப் பிளந்து பார்ப்பதற்குள் காட்சி மாறி விடுகிறது. பிற்பாதியில் ஒரே ஒரு இடத்தில் மட்டும் செம மாஸாக ஒரு ரொமான்ஸ் வசனம் பேசுகிறார் ரஷ்மிகா‌. துருவாவின் தாயும் ரவிஷங்கரும் கதாபாத்திரங்களின் வலிமை உணர்ந்து நடித்துள்ளனர். S.D.விஜய் மில்டனின் ஒளிப்பதிவு கலர்ஃபுல். பில்டப், ஆக்ஷன், சென்டிமென்ட், ரொமான்ஸ் என அனைத்துக்கும் இசையிலும் பின்னணி இசையிலும் படத்தோடு இணைந்தே இருக்கிறார் சந்தன் ஷெட்டி. சண்டைக்காட்சிகள் படத்தின் இரண்டாவது ஹீரோ. அதுவும்‌ க்ளைமேக்ஸில் ஹீரோ துருவாவுடன் மோத, உலக லெவல் பாடி பில்டர் பிரபலங்களான Morgan Aste மற்றும் Kai Greene ஆகியோரை களமிறக்கி இருக்கிறார்கள். காதல், குடும்பம், வில்லன்கள் என எதிலும் இடைவேளைக்கு பின்னும் கூட கதை நகர நேரம் எடுக்கிறது. படத்தின் ஆணி வேராக இருப்பது அன்புக்காக ஏங்கும் துருவாவின் உணர்வுகள் தான்‌. அதை இன்னும் வலுவான காட்சிகளின் மூலம் பதிவு செய்திருக்கலாம். மற்றபடி லாஜிக்கை மறந்து குடும்பங்களுடன் சென்று பார்க்க ஏற்ற மாஸ் பொழுதுபோக்கு திரைப்படம் தான் 'செம திமிரு'.", "வெளியிடப்பட்ட தேதி": "2021-02-17", "தீர்ப்பு": "செம திமிரு,  ரசிகர்களுக்கான ஆக்ஷன் - செண்டிமெண்ட்!", "மதிப்பீடு": "Not Rated Yet"}
{ "index" : { "_index" : "director_db", "_type" : "review", "_id" :94 } }
{"இயக்குனர்": "ஹேமந்த் மதுகர்", "திரைப்படம்": "'சைலன்ஸ்", "விமர்சனம்": "மாதவன், அனுஷ்கா ஷெட்டி, அஞ்சலி நடிப்பில் நேரடியாக OTT-யில் வெளியான திரைப்படம்தான் ''சைலன்ஸ்''. இந்த படத்தின் டைரக்டர் ஹேமந்த் மதுக்கர். கோபி சுதாகர் இசையமைத்துள்ளார். மேலும் இதில் ஷாலினி பாண்டே, மைக்கெல் மேட்ஸன் உள்ளிட்டோர் முக்கிய கதாபாத்திரங்களில் நடித்துள்ளனர்.People Media Factory மற்றும்Kona Film Corporation படத்தை தயாரித்துள்ளது. படம் முழுவதுமே அமெரிக்காவில்தான் நடக்கிறது. 1983-ல் ஒரு வீட்டில் இரண்டு காதலர்கள் இறந்து போகிறார்கள். இதை தொடர்ந்து அந்த வீடு, ஒரு பேய் வீடாக பார்க்கப்படுகிறது. 46வருடங்கள் கழித்து, அதே வீட்டில் மேலும் மர்மமாக கொலை நடக்கிறது. இதிலிருந்து தொடங்குகிறது திரைப்படம். மஹா (அஞ்சலி) - ஒரு க்ரைம் டிடக்டிவ். எடுத்த கேஸில் எல்லாம் வெற்றி கண்ட ஒருவருக்கு, விளக்கம் கிடைக்காமல் இருக்கிறது ஒரு கேஸ். அது என்னவென்றால், ஆண்டனி (மாதவன்) மற்றும் சாக்‌ஷி (அனுஷ்கா ஷெட்டி)-யின் கேஸ்தான். இவர்கள் இரண்டு பேரும் ஒரு காதல் பாடலில், காதலோடு அறிமுகமாகிறார்கள். சாக்‌ஷி வாய் பேச முடியாத பெண்ணாகவும், ஆண்டனி ஒரு இசைக்கலைஞராகவும் இருக்கிறார். இதையடுத்து, இருவரும் அந்த பேய் வில்லாவை அடைகிறார்கள். அந்த வில்லாவில் இருக்கும் பெயின்டிங்கிற்காக அந்த வீட்டுக்குள் இருவரும் நுழைய, தொடக்கத்திலேயே ஆண்டனி மர்மமான முறையில் கொல்லப்படுகிறார். மேலும் சாக்‌ஷி அங்கிருக்கும் ஒரு மருத்துவமனையில் சேர்க்கப்படுகிறார். இந்த கேஸை கேப்டன் (மைக்கெல் மேட்சன்) கையில் எடுக்கிறார். அவருடன் இருக்கும் போலீஸ்வுமன்தான் மஹா. இப்படி போலீஸ் விசாரிக்க, சாக்‌ஷி அவர்களிடம் ஆண்டனி கொல்லப்பட்டதையும், அதற்கு முன்னர் அவர்களுக்குள் நடந்த காதல் கதையையும் விவரிக்கிறார். இதன் முடிவில், ஆண்டனியை கொலை செய்தவர்கள் யார், இதுவரை எந்த கேஸிலுமே தோற்றிராத மஹா, இந்த கேஸை எப்படி முடித்துவைத்தார், ஆண்டனி - சாக்‌ஷி இருவருக்குள்ளும் என்ன நடந்தது, உள்ளிட்ட பல கேள்விகளுக்கு விடை கொடுப்பதே இத்திரைப்படத்தின் க்ளைமாக்ஸ். சாக்‌ஷியாக அனுஷ்கா ஷெட்டி. நீண்ட நாட்களுக்கு பிறகு, அவரது ரசிகர்களுக்கு நல்ல ட்ரீட் கொடுத்துள்ளார். ரொமான்ஸ் காட்சிகளாகட்டும், பயந்து நடங்கும் பரபரப்புகளாகட்டும், அம்மணி நடிப்பில் இன்னும் அருந்ததிதான் என்பதை நிருபிக்கிறார். அதே போல மாதவன், ஆண்டனி கதாபாத்திரத்துக்கு சரியான தேர்வு. மேலும் அஞ்சலி, ஷாலினி பாண்டே, கேப்டனாக வரும் மைக்கெல் மேட்சன் வரை, கதைக்கு தேவையான கச்சிதமான நடிப்பை வழங்கியுள்ளனர். இசையமைப்பாளர் கோபி சுதாகரின் பாடல்கள் கேட்பதற்கு நன்றாக இருந்தும், பெரிதும் ஈர்க்காமல் போனது வருத்தமே. ஆனால், அதை பின்னணி இசையில் தீர்த்து வைத்துவிட்டார் மனிதர். ஒரு த்ரில்லர் படத்திற்கே உரிய திகில் இசையை சரியாக கொடுத்திருக்கிறார். அதே போல ஒளிப்பதிவாளர் ஷனீல்-ன் கேமராவை கண்டிப்பாக பாராட்டியே ஆக வேண்டும். இந்த ஜானருக்கு தேவையான ஒளிப்பதிவை ஒருதுளி குறைவில்லாமல் கொடுத்திருக்கிறார். சின்ன சின்ன ஷாட்கள் கூட மிரட்சியை ஏற்படுத்தும் அளவில் ஒளிப்பதிவை அமைத்திருப்பது அழகு. இது போன்ற த்ரில்லர் படங்களுக்கு முக்கியமானதாக கருதப்படுவது எடிட்டிங். படத்தொகுப்பாளர் ப்ரவீன் புடி,ஃப்ளாஷ்பேக் காட்சிகளில், இவரின் எடிட்டிங் முக்கிய பங்கு வகிக்கிறது. நல்ல பர்ஃபார்மன்ஸ் இருந்தும், கதையில் புதுமை மிஸ்ஸிங். நிறைய ஃப்ளாஷ்பேக் காட்சிகளும், திரைக்கதையில் பெரிய டிவிஸ்டுகள் இல்லாதது பெரிய மைனஸ். டீசரில் இருந்த சுவாரஸ்யம் படத்தில் இருந்திருந்தால், சைலன்ஸ் இன்னும் என்கேஜ் செய்திருக்கும்.", "வெளியிடப்பட்ட தேதி": "2020-10-02", "தீர்ப்பு": "கதை மற்றும் திரைக்கதை மீது கொஞ்சம் சுவாரஸ்யம் கூட்டியிருந்தால், சைலன்ஸ் இன்னும் சத்தமாக கேட்டிருக்கலாம்.", "மதிப்பீடு": "3"}
{ "index" : { "_index" : "director_db", "_type" : "review", "_id" :95 } }
{"இயக்குனர்": "ஹலிதா ஷமீம்", "திரைப்படம்": "சில்லுக் கருப்பட்டி", "விமர்சனம்": "நகரத்தில் நிகழும் 4 வேறுபட்ட காதல் கதைகளின் தொகுப்பு 'சில்லுக் கருப்பட்டி'. கதை 1: குப்பைக்கிடங்கில் வேலை செய்யும் சிறுவன் மாஞ்சாவுக்கு பிங்க் கவரில் இருந்து மிண்டியின் புகைப்படம் கிடைக்கிறது. தினமும் அந்த கவரை தேடி எடுக்கும் அவனுக்கு ஒரு நாள் அதில் ஒரு வைர மோதிரம் காத்திருக்கிறது. அதை மிண்டியிடம் சேர்க்க முடிவெடுக்கிறான் மாஞ்சா. கதை 2: புற்றுநோயால் பாதிக்கப்பட்ட இளைஞன் முகிலனுக்கு, OLA Cabல் தன்னுடன் தினமும் பயணிக்கும் மதுவுடன் தோழமை ஏற்படுகிறது. நாளடைவில் இருவருக்கும் நட்பை தாண்டிய நெருக்கம் உருவாகிறது. கதை 3: யசோதா-நவனீதன் இருவரும் தனிமையில் வாழும் அறிமுகம் அற்ற முதியவர்கள். ஒரு மருத்துவமனையில் நிகழும் சந்திப்பு இருவரையும் எப்படி ஒன்று சேர்க்கிறது என்பதே கதை. கதை 4: பணி இறுக்கத்தில் வீட்டுவேலை செய்யும் தன் மனைவியை (சுனைனா) புறக்கணிக்கிறார் தனபால் (சமுத்திரக்கனி). இந்த விரிசலை ஈடுகட்ட தனபாலில் முயற்சி பலனளித்ததா? தனித்தனி படமாக்க தகுதியான 4 வலிமையான கதைகளை ஒரே படமாக தந்து நம்பிக்கைக்குரிய இயக்குநராக மிளிர்கிறார் ஹலிதா ஷமீம். சிறப்பான கதைகளை தேர்வு செய்ததோடு அதை சரியாக வரிசைப்படுத்தி இருப்பது தரம். முதல் கதையில் வரும் ராகுல், சாரா அர்ஜுன் ஒருவரை ஒருவர் சந்தித்துக் கொள்ளாமல் வெளிப்படுத்தும் அன்பு இதயத்தை வருடுகிறது. இரண்டாவது கதையில் முகிலனாக வரும் மணிகண்டனும், மதுவாக வரும் நிவேதித்தா சதீஷும் இயல்பான நடிப்பை வெளிப்படுத்துகின்றனர். இருவருக்கும் இடையிலான உரையாடல்கள் கவிதையாக எழுதப்பட்டிருக்கின்றன. முதிர்பருவ காதலை பேசும் மூன்றாவது கதையில் 'ஆலிவ் ரிட்லி' ஆமைகள் ஒரு உருவகமாக வருகிறது. சினிமா எப்போதும் தவறவிடும் முதியவர்களின் கதை லீனா சாம்சன்-க்ரவ் மகா ஸ்ரீராமால் மூலமாக அற்புதமாக சித்தரிக்கப்பட்டிருக்கிறது. 'இஞ்சி டி with added dignity' போன்ற பஞ்ச் வசனங்களால் ஆடியன்சை கைதட்ட வைக்கிறார் க்ரவ் மகா ஸ்ரீராம். 4வது கதையில் சமூத்திரக்கனிக்கும் சுனைனாவுக்கும் வெய்ட்டான ரோல். திருமணத்துக்குப் பிறகு ஒரு வீட்டுவேலை எந்திரமாக மாறிப்போன சுனைனா; சத்தம் என்றாலே அலர்ஜியாகும் சமுத்திரக்கனி, இருவரும் கச்சிதமான தேர்வு. BLACK MIRROR போன்ற புகழ்பெற்ற ஆங்கில வெப் சீரிஸ்கள் தொழில்நுட்ப வளர்ச்சியின் இருண்ட பக்கங்களை காட்டிவரும்நிலையில் இக்கதையில் வரும் 'அம்மு' எனும் அலக்சா ஸ்பீக்கர் கணவன் - மனைவியை இணைக்கும் பாலமாக வருகிறது. வேறு வார்த்தைகளில் சொன்னால், சுனைனா கதாப்பாத்திரத்தின் (அமுதினி) Alter Ego 'அம்மு'. 4 'நச்' காதல் கதைகளையும் எழுதி-இயக்கி-எடிட் செய்திருக்கும் விதம் ஹலிதா ஷமீமின் திறமையை பறைசாற்றுகின்றன. Feel good Movieக்கு அகராதியில் இடம்பெறவேண்டிய வார்த்தை 'சில்லுக்கருப்பட்டி'. பிரதீப் குமாரின் இசை கதைக்கு Catalyst. அபினந்தன் ராமானுஜம், மனோஜ் பரமஹம்சா, விஜய் கார்த்திக் கண்ணன், யாமினி யாக்ன மூர்த்தியின் ஒளிப்பதிவு கோர்வையாக சேர்ந்திருக்கிறது. பார்வையாளர்களுக்கு 100% பாசிட்டிவ் உணர்வெழுச்சி தரும் அற்புதமான FeelGood படம் சில்லுக்கருப்பட்டி. [மேற்கண்ட விமர்சனம் டிச. 23ம் தேதி செய்தியாளர்களுக்கு திரையிடப்பட்ட சிறப்பு காட்சியை அடிப்படையாகக் கொண்டு எழுதப்பட்டது. வரும் டிச. 27ம் தேதி திரைக்கு வரவுள்ள ’சில்லுக் கருப்பட்டி’யை தியேட்டரில் கண்டு களிக்கவும்]", "வெளியிடப்பட்ட தேதி": "2019-12-23", "தீர்ப்பு": "100% பாசிட்டிவ் உணர்வெழுச்சி தரும் அற்புதமான  படம் சில்லுக்கருப்பட்டி,", "மதிப்பீடு": "3.5"}
{ "index" : { "_index" : "director_db", "_type" : "review", "_id" :96 } }
{"இயக்குனர்": "சசி", "திரைப்படம்": "சிவப்பு மஞ்சள் பச்சை", "விமர்சனம்": "அபிஷேக் ஃபிலிம்ஸ் சார்பில் ரமேஷ் பி. பிள்ளை தயாரித்து சித்தார்த், ஜி.வி.பிரகாஷ் உள்ளிட்டோர் நடித்து வெளியாகியிருக்கும் படம் சிவப்பு மஞ்சள் பச்சை. பிச்சைக்காரன் என்ற மாபெரும் வெற்றி படத்துக்கு பிறகு இயக்குநர் சசி இந்த படத்தை எழுதி இயக்கியுள்ளார். பெற்றோர்கள் இல்லாமல் ஒருவருக்கொருவர் துணை என மிகுந்த பாசமாக வளர்கிறார்கள் ஜி.வி.பிரகாஷ் மற்றும் அவரது அக்காவான லிஜிமோல் ஜோஷ். பைக் ரேஸிங்கின் போது , போக்குவரத்து காவலரான சித்தார்த் தன்னை அசிங்கப்படுத்த அவரை பகைத்துக்கொள்கிறார் ஜி.வி.பிரகாஷ். பின்னர் சித்தார்த் தான் தனது அக்காவிற்கு பாத்திருக்கும் மாப்பிள்ளை என்று தெரியவருகிறது. பின்னர் அவர்கள் மூவருக்குள்ளும் நடக்கும் பாசப்போராட்டமே படத்தின் கதை. போக்குவரத்து காவலராக விறைப்பும் முறைப்புமாக தன் வேடத்தை சரியாக செய்திருக்கிறார் சித்தார்த். தன் மனைவியின் பாசத்திற்காக, அவரது மச்சானுக்கு பரிந்து பேசும் இடங்களில் நடிப்பில் மிளிர்கிறார். தனது அக்காவிற்கு தன்னை அப்பாவாக பாவித்துக்கொண்டு அதீத அன்பு காட்டும் இடங்களில் சிறப்பான நடிப்பை வழங்கியிருக்கிறார் ஜி.வி.பிரகாஷ். ஒரு பைக் ரேஸராகவும் அந்த வேடத்துக்கு நியாயம் செய்திருக்கிறார். ஜி.வி.பிரகாஷின் அக்காவாக லிஜிமோல் ஜோஷ், தனது வேடம் தான் கதையின் ஆனி வேர் என்பதை உணர்ந்து உணர்ச்சிகரமான நடிப்பை வழங்கியிருக்கிறார். வில்லனாக குறைவான நேரமே வருகிறார் மதுசூதனன். ஜி.வி.பிரகாஷின் காதலியாக காஷ்மீரா, அத்தையாக நக்கலைட்ஸ் தனம், சித்தார்த்தின் அண்ணனாக பிரேம், அம்மாவாக தீபா ராமானுஜம் உள்ளிட்டோர் படத்துக்கு நிறைவாக பங்களிப்பை வழங்கியிருக்கிறார்கள். நாங்க ஆம்பளைங்க டிரஸ் போடும்போது அதை அசிங்கமா நினைக்கிறது இல்ல. ஆனா நீங்க பொண்ணுங்க டிரஸ் போடும்போது மட்டும் அத அசிங்கமா நினைக்கிறீங்க என்ற வசனம் நன்றாக இருந்தது. அதனை படத்தின் முக்கிய திருப்பத்திற்கு பயன்படுத்தியிருப்பது சிறப்பு. மச்சான் என்ற உறவுக்குள்ள அப்பா தம்பி இந்த எல்லா உறவும் அடங்கும் என்று சித்தார்த் வசனம் பேசும் இடம் உணர்ச்சிகரமான மூமென்ட். தன் மனைவி கர்ப்பமாக இருப்பதை சித்தார்த் சொல்ல, அதற்கு நக்கலைட்ஸ் தனம் திணறும் இடம் நல்ல காமெடி. ஜி.வி.பிரகாஷை காஷ்மீரா காதலிப்பதற்கான காரணத்தை இன்னும் அழுத்தமாக சொல்லியிருக்கலாம். ஒரு சில செயற்கையான காட்சிகளையும், லாஜிக் மீறல்களை குறைத்திருக்கலாம். அக்கா - தம்பி மற்றும் மாமன் - மச்சான் போன்ற உறவுகளின் முக்கியத்துவத்தை அழகான திரைக்கதையில் ஃபேமிலி ஆடியன்ஸ் ரசிக்கும்படி உரக்கசொல்லியிருக்கிறார் இயக்குநர் சசி.", "வெளியிடப்பட்ட தேதி": "2019-09-05", "தீர்ப்பு": "மனித உறவுகளின் மேன்மையை சுவாரஸியமாக சொல்லிய விதத்தில் இந்த சிவப்பு மஞ்சள் பச்சை, கலர்ஃபுல்", "மதிப்பீடு": "2.75"}
{ "index" : { "_index" : "director_db", "_type" : "review", "_id" :97 } }
{"இயக்குனர்": "சாச்சி", "திரைப்படம்": "ஆறு", "விமர்சனம்": "வால்மேட் எண்டர்டெயிமென்ட் தயாரிப்பில் வைபவ் ஹீரோவாக நடித்து வெளியாகியிருக்கும் படம் சிக்ஸர். இந்த படத்தை சாச்சி எழுதி, இயக்கியிருக்கிறார். 6 மணிக்கு மேல் கண் தெரியாத, மாலைக்கண் நோய் உடையவராக வைபவ். எதேச்சையாக ஒரு போராட்டத்தில் கலந்து கொள்ள, அரசியல்வாதியை பகைத்துக் கொள்கிறார். அதே போராட்டத்தின் விளைவாக பல்லக் லால்வானியின் மீது காதல் கொள்கிறார். மாலைக்கண் நோயுடன் அரசியல்வாதியை சமாளித்து தன் காதலை எப்படி கரம் பிடிக்கிறார் என்பதே இந்த படத்தின் கதை. மாலைக்கண் நோயுடன் பகலில் தைரியமாக அட்ராசிட்டி செய்வது , இரவில் பயந்து பதுங்குவது என தன் வேடத்துக்கு நியாயம் செய்திருக்கிறார் வைபவ். ஹீரொயின் பல்லக் லால்வானி. லிப் சிங்க் பிரச்சனையிருந்தாலும் தனது நடிப்பால் ஓரளவுக்கு நியாயம் செய்ய முயற்சித்திருக்கிறார். கதாநாயகியின் அப்பாவாக ராதாரவி. சமீபத்தில் மிகவும் சீரியஸான வேடங்களில் மட்டுமே பார்த்து வந்த அவர் இந்த படத்தில் முழுக்க காமெடி அரிதாரம் பூசியிருக்கிறார். மது போதையில் வைபவ் பற்றி உண்மை தெரிந்து கோபத்தில் திட்டுவதும் போதை தெளிந்த பிறகு வைபவை மரியாதையாக நடத்துவது என படத்தின் காமெடி அத்தியாயங்களுக்கு பெரிதும் பயன்பட்டிருக்கிறார். வைபவின் நண்பனாக சதீஷ், படம் முழுக்க தனது ஒன் லைனர்களால் சிரிப்பை வரவழைக்கிறார். இரவில் கண் தெரியாத போது ரௌடியான விஜய் டிவி ராமரிடம் மாட்டிக்கொண்டு வைபவ் தப்பிக்க முயற்சிக்கும் இடம் சிறப்பு. மாற்றுத்திறனாளி வேடத்தை நேர்மறையாக சித்தரித்தற்கு நிச்சயம் பாராட்டலாம். பாடல்கள் , பின்னணி இசை என படத்துக்கு பெரும் பலம் சேர்க்கிறார் இசையமைப்பாளர் ஜிப்ரான். காமெடி படம் என்றாலும் சில லாஜிக் குறைபாடுகள் படத்தின் சுவாரசயத்தை குறைகின்றன. போராட்டங்கள் மற்றும் தன் பாலின ஈர்ப்பாளர்களை காமெடியாக சித்தரிப்பதை தவிர்த்திருக்கலாம். சண்டைக்காட்சிகள் நம்பும்படி இல்லை. இருப்பினும் ஒரு காமெடி எண்டர்டெயினராக கவனம் ஈர்க்கிறது இந்த சிக்ஸர்.", "வெளியிடப்பட்ட தேதி": "2019-08-29", "தீர்ப்பு": "சுவாரஸியமான வைபவின் கேரக்டர் மற்றும் ஜாலியான காமெடி டிராமாவாக கவனம் ஈர்க்கிறது இந்த சிக்ஸர்.", "மதிப்பீடு": "2.25"}
{ "index" : { "_index" : "director_db", "_type" : "review", "_id" :98 } }
{"இயக்குனர்": "சுதா கொங்கரா", "திரைப்படம்": "சூரரை போற்று", "விமர்சனம்": "சூர்யா நடிப்பில் சுதா கொங்கரா இயக்கியுள்ள திரைப்படம் சூரரைப் போற்று. கொரோனா வைரஸ் காரணத்தால், இத்திரைப்படம் இன்று நேரடியாக அமேசான் ப்ரைம் தளத்தில் வெளியாகியுள்ளது. அபர்னா பாலமுரளி, கருணாஸ், மோகன் பாபு, ஊர்வசி, விவேக் பிரசன்னா ஆகியோர் முக்கிய கதாபாத்திரங்களில் நடித்துள்ளனர். ஜி.வி.பிரகாஷ் இப்படத்திற்கு இசையமைத்துள்ளார். விமான சேவை நிறுவனர் ஜி.ஆர்.கோபிநாத்தின் வாழ்க்கை கதையான Simply Fly என்ற புத்தகத்தை தழுவி இத்திரைப்படம் உருவாகியுள்ளது. மிக குறைந்த கட்டனமாக, ஒரு ரூபாயில் சாமானிய மக்களை விமானத்தில் பறக்க செய்ய, கோபிநாத் அவர்கள் மேற்கொண்ட முயற்சிகளையும் போராட்டங்களையும் மையப்படுத்தி இத்திரைப்படம் எடுக்கப்பட்டுள்ளது. நெடுமாறன் ராஜாங்கம் கதாபாத்திரத்தில் சூர்யா. கச்சிதமாக இந்த கதாபாத்திரத்துக்கு பொருந்தி போகிறார். 1977 முதல் 2003 வரை வெவ்வேறு காலக்கட்டங்களில் பயணிக்கும் மாறா கதாபாத்திரத்திற்கு, நடிப்பில் மட்டுமல்ல தனது உடல் வடிவிலும் நேர்த்தி காட்டி ஆச்சர்யப்பட வைக்கிறார். மாறாவாக பெருங்கனவை சுமந்து துடிப்பதை போலவே., சூரரைப் போற்று படத்தை தனது தோளிகளில் தாங்கி பிடித்து கொண்டு செல்கிறார் சூர்யா. ஒவ்வொரு படத்திற்கும் தனது சிறப்பான நடிப்பை கொடுத்து வரும் சூர்யாவின் கிரீடத்தில், சூரரைப் போற்று மற்றுமொரு வைரக்கல்லை பதித்திருக்கிறது. அழுகை, கோபம், ஆத்திரம், காதல் என பலவித உணர்வுகளை திரையில் மிக வலிமையாக வடித்து ரசிகர்களை கலங்க வைத்துவிடுகிறார். அபர்னா பாலமுரளி, பொம்மி கதாபாத்திரத்திற்கு நறுக் தேர்வு. சுதா கொங்கராவின் கதாநாயகிகளுக்கே உரித்தான அடாவடியும் நக்கல் பேச்சும் கொண்டு ரசிக்க வைக்கிறார். சூர்யாவுடனான காதல் காட்சிகள் மட்டுமின்றி, எமோஷனல் காட்சிகளிலும் பாஸ் மார்க் வாங்கி விடுகிறார் அபர்னா. கதாநாயகனின் பக்கபலமாக வரும் காளி வெங்கட், விவேக் பிரசன்னா, கருணாஸ் உள்ளிட்டோர் சிறப்பான பங்களிப்பை கொடுத்து செல்கின்றனர். ஊர்வசியும் பூ ராமுவும் சில காட்சிகளிலேயே வந்தாலும், மனதை கரைக்கும் பர்ஃபார்மன்ஸ் காட்டுகின்றனர். மோகன் பாபுவின் கெத்தான உடல் மொழியும் தெலுங்கு கலந்த உறுதியான வசன உச்சரிப்பும் கச்சிதம். பல மொழிகளில் படம் வெளியாவதால், சில வேற்று மொழி நடிகர்களின் முகங்களை காண முடிகிறது. அதுமட்டும் நம்மை லேசாக அந்நியப்படுத்துவதாக அமைந்துவிடுகிறது. இறுதிச்சுற்று படத்தின் மூலம் ஒரு பாக்சிங் வீராங்கனையின் போராட்டங்களை சொல்லி வெற்றிக்கண்ட சுதா கொங்கரா., இம்முறை சாமானியனாக இருந்து சாதித்த தொழில்முனைவோர் கோபிநாத்தின் போராட்டங்களை கையில் எடுத்து மீண்டும் வெற்றி கண்டு இருக்கிறார். குறிப்பாக ஏர்போட்டில் சூர்யா தவிப்பது மற்றும் அம்மாவுடன் கதறி அழுவது உள்ளிட்ட எமோஷனல் காட்சிகளை வெகு சிறப்பாக கையாண்டு க்ளாப்ஸை அள்ளுகிறார். அதே போல சூர்யா - அபர்னா இடையேயான காட்சிகளை காதலும் இளமையும் ததும்ப கொடுத்து சூப்பர் ஆல் ஏரியாவிலும் ஸ்கோர் செய்கிறார் சுதா கொங்கரா. சுதா கொங்கரா உள்ளிட்ட எழுத்தாளர்களின் குழு., விமான சேவையில் இருக்கும் நுட்பங்களை முடிந்தளவு எளிமையாக புரியவைக்க முயற்சி செய்கிறது. உறியடி விஜய் குமாரின் வசங்கள் கண்டிப்பாக பாராட்டபட வேண்டிய பணியை செய்திருக்கிறது. சமூகத்தில் நிலவும் அரசியல் தொடங்கி, அதிகார அமைப்புகள் வரை வசனங்களால் சபாஷ் வாங்குகிறார் விஜய்குமார். அதை மதுரை மணத்தோடு கொண்டு வந்து சேர்த்ததில் விருமாண்டியின் பங்கும் பாராட்டிற்க்குரியது. நிக்கெத் பொம்மியின் கேமரா பிரம்மாண்டத்தையும் எதார்த்ததையும் விஷுவலாக கொண்டு வந்து, மேலும் அழகு சேர்கிறது. கேமராமேனின் லென்ஸும் ஆர்ட் டைரக்டர் ஜாக்கியின் பணியும், வெவ்வேறு காலக்கட்டங்களில் நிலவும் கதையை எந்த குறையுமின்றி பக்கவாக காட்டுகிறது. எடிட்டர் சதீஷ் சூர்யா அளவிற்கு ஏற்ப தனது கத்திரியை பயன்படுத்தி, சூரரைப் போற்று படத்தை சுவாரஸ்யம் குறையாமல் கடத்தி செல்கிறார். இத்திரைப்படத்தில் பெரிதும் பாராட்டப்பட வேண்டிய மற்றுமொரு ஆள்தான் ஜி.வி.பிரகாஷ். ஏற்கனவே பாடல்கள் யாவும் சூப்பர் ஹிட் கொடுத்து, சூரரைப் போற்று படத்திற்கு பெரிய எதிர்ப்பார்ப்பை ஏற்படுத்தியதில் ஜி.வி.யின் பங்குண்டு. மேலும் படத்தின் பின்னணி இசையிலும் மனுஷன் அசுரத்தனமாக உழைத்திருக்கிறார். பரபரப்பான காட்சிகள் தொடங்கி, காதல் வழிந்தோடும் குறும்புகள் வரை தனது இசையால் மேலும் மெருகேற்றிவிடுகிறார் ஜி.வி.பிரகாஷ். ஒரு சாதாரண மனிதன், அவரின் அசாதாரணமான கனவு எப்படி சாத்தியமானது என்பதை முதலில் இத்திரைப்படமாக எடுத்த முயற்சிக்கே படக்குழுவினரை நிச்சயம் பாராட்டலாம். குறிப்பாக எளிய மனிதர்களுக்காக விமான சேவையை நிறுவதில் ஏற்பட்ட தடைகளையும் போராட்டங்களையும், அதை தாண்டி வெற்றிக்கண்ட உறுதியையும் ஆழமாக பதிவு செய்ததில் சுதா கொங்கராவும் அதை திரையில் கொண்டு வந்த சூர்யாவும் டெக்கான் ஏர் விமானமாக உயர்ந்து பறக்கிறார்கள்.", "வெளியிடப்பட்ட தேதி": "2020-11-12", "தீர்ப்பு": "சூர்யாவின் வெறித்தனமான பர்ஃபார்மன்ஸ் மற்றும் சுதா கொங்கராவின் நேர்த்தியான மேக்கிங்கால் சூரரைப் போற்று ஒரு Inspiring Biopic", "மதிப்பீடு": "3.75"}
{ "index" : { "_index" : "director_db", "_type" : "review", "_id" :99 } }
{"இயக்குனர்": "பாக்கியராஜ் கண்ணன்", "திரைப்படம்": "சுல்தான்", "விமர்சனம்": "கார்த்தி நடிப்பில் பாக்கியராஜ் கண்ணன் இயக்கியுள்ள திரைப்படம் சுல்தான். ராஷ்மிகா மந்தனா, லால், யோகிபாபு உள்ளிட்டோர் முக்கிய கதாபாத்திரங்களில் நடித்துள்ளனர். ட்ரீம் வாரியர்ஸ் நிறுவனம் தயாரித்துள்ள இத்திரைப்படம் நேரடியாக தியேட்டர்களில் வெளியாகியுள்ளது. பிறக்கும் போதே தாய் இறந்து போக, முரட்டுத்தனமான ரவுடி அடியாட்களால் வளர்க்கப்படுகிறார் சுல்தான் (கார்த்தி). சுல்தானின் பேச்சுக்கு அனைவரும் கட்டுப்பட, அவரோ, ஒரு கட்டத்தில் அடியாட்கள் கையில் இருந்த கத்தியை முற்றிலும் களைய நினைக்கிறார். அதே நேரத்தில் விவசாயம் செய்ய முடியாமல் கார்ப்பரேட்களால் தவித்து கொண்டிருக்கும் ஊர் பிரச்சனையையும் கையில் எடுக்கிறார். இறுதியில் இவை இரண்டும் என்னவானது என்பதே சுல்தானின் மீதிக்கதை. சுல்தானாக கார்த்தி படத்தில் ஒன் மேன் ஷோ காட்டுகிறார். ஆட்டம், பாட்டம், சண்டை என பொழுதுபோக்கு திரைப்படத்திற்கான கம்ப்ளீட் பேக்கேஜ்க்கு கேரண்டி கொடுக்கிறார். வழக்கம் போல அவருக்கு எளிதாக வரும் ஹியூமர் ஏரியாவிலும் கைத்தட்டல்களை அள்ளுகிறார். ராஷ்மிகா மந்தனா கிராமத்து பெண்ணாக அழகில் குளிர்ச்சி காட்டுகிறார். நடிப்பிலும் கூட அதே துருதுறுப்பை காட்டி ரசிக்க வைக்கிறார். மலையாள நடிகர் லாலுக்கு கனமான கதாபாத்திரம். அதில் எந்த குறையுமின்றி கலக்கியுள்ளார். யோகிபாபுவின் கவுண்டர்கள் பல இடங்களில் க்ளாப்ஸ்க்கு கை கொடுக்கின்றன. மேலும் ரவுடிகளாக நடித்திருக்கும் நடிகர்கள், படத்திற்கு கூடுதல் பலம். எனினும் இரண்டு வில்லன்களுமே வலுவில்லாமல் இருக்கின்றனர். கொஞ்சம் கூடுதல் தெலுங்கு வாசனையுடன் படத்தை அணுகியிருக்கிறார் இயக்குநர். விவேக் – மெர்வின் இசையில் பாடல்கள் கவனிக்க வைக்கின்றன. பின்னணி இசையில் ஆக்ஷன் காட்சிகளுக்கு கூடுதல் மெருகேற்றுகிறார் யுவன் ஷங்கர் ராஜா. சத்யன் சூரியனின் கேமராவும் ரூபனின் எடிட்டிங்கும் டெக்னிக்கலாகவும் சுல்தானை உயர்த்தி பிடிக்கின்றன. ஃபைட் மாஸ்டர்களின் வொர்க் வேற லெவல். அதிலும் அந்த இடைவேளை சண்டைக் காட்சி அமர்களம்.! ரெமோ மூலம் அறிமுகம் கொடுத்த பாக்கியராஜ் கண்ணன், பெரிய ஹீரோக்களுக்கான படம் பண்ணுவதில் தேர்ச்சி காட்டுகிறார். 100-க்கும் மேற்பட்ட நடிகர்களை கொண்டு வேலை வாங்கியதில், நிச்சியம் இயக்குநரை பாராட்டியாக வேண்டும். முதல் பாதியில் புதிய களத்தில் தொடங்கும் கதை, அடுத்தடுத்து நமக்கு தெரிந்த, பழக்கப்பட்ட கமர்ஷியல் ஏரியாவில் பயணிப்பது மைனஸ். இரண்டாம் பாதியில் இன்னும் கூட அதிரடி காட்டாமல், மேம்போக்காக அமைக்கப்பட்டிருக்கும் திரைக்கதை வேகத் தடை போடுகிறது.", "வெளியிடப்பட்ட தேதி": "2021-04-01", "தீர்ப்பு": "ஆக்ஷன் – மாஸ் பட விரும்பிகளுக்கு சுல்தான் பக்கா கமர்ஷியல் Entertainer.", "மதிப்பீடு": "3"}
{ "index" : { "_index" : "director_db", "_type" : "review", "_id" :100 } }
{"இயக்குனர்": "தியாகராஜன் குமாரராஜா", "திரைப்படம்": "சூப்பர் டீலக்ஸ்", "விமர்சனம்": "மனைவி, மகனை பிரிந்து சென்று நீண்ட வருடங்களுக்கு பிறகு திருநங்கையாக வீடு திரும்புகிறார் விஜய் சேதுபதி. வீட்டிற்கு வரும் காதலன் மரணிக்க, எதிர்பாராத விதமாக சிக்கலில் மாட்டிக் கொள்கிறார்கள் சமந்தாவும், அவரது கணவன் ஃபஹத் பாசிலும். சுனாமியின் பிடியில் இருந்து தன்னை காப்பாற்றிய சிலையை கடவுளாக வணங்குகிறார் மிஷ்கின். பின்னர் அந்த சிலையிடம் நோய்வாய்பட்டவர்களுக்கு வேண்டிக்கொள்ளும் அவரது மகன் விபத்து ஒன்றில் கடுமையான காயமடைகிறார். தன்னை தவறாக புரிந்து கொள்ளும் மகன் காயமடையும் போது காப்பாற்ற துடிக்கும் தாயாக ரம்யாகிருஷ்ணன். ஒரு சிறிய தவறிலிருந்து தப்பிக்க அடுத்தடுத்து தவறுகள் செய்யும் பதின்ம வயது இளைஞர்கள். ஒரே நாளில் இவர்களது பிரச்சனைகள் தீர்ந்ததா? முடிவு என்ன ஆனது? என்பதே இந்த படத்தின் கதை. இந்த கதையை கேட்கும் போது குழப்பமாக இருக்கலாம். ஆனால் இந்த அனைத்துக் கதைகளையும் ஏதோ ஒரு புள்ளியில் ஒன்றுக்கொன்று தொடர்புபடுத்தி சுவாரஸியப்படுத்துகிறார் இயக்குநர் தியாகராஜன் குமாரராஜா. இந்த படத்தின் ஆகச் சிறந்த பலம் அந்தந்த கதாப்பாத்திரத்துக்கான நடிகர்கள் தேர்வும், அதனை அந்த நடிகர்கள் கையாண்டிரு்ககும் விதமும் தான். படத்தை பார்த்த பிறகு வேறு நடிகர்களை அந்த இடத்தில் நாம் நிச்சயம் பொறுத்தி பார்க்க முடியாது. திருநங்கையாக விஜய் சேதுபதி. மகனுடன் தன்னை பார்க்கும் போலீஸ் சந்தேகத்துடன் பிடித்துக்கொண்டு போக, அது தனது மகன் தான் என போலீஸாரிடம் மன்றாடும் காட்சிகளில் நம் கண்களில் இருந்து கண்ணீரை வரவழைக்கிறார். எந்த வேடம் கொடுத்தாலும் அதை தன் அளவுக்கு சிறப்பாக செய்ய முடியாது என்பதை இந்த படம் மூலம் மற்றுமொருமுறை நிரூபித்திருக்கிறார் ஃபஹத். திருநங்கைகள் குறித்து இதுவரை கேலியாக மட்டுமே சித்தரிக்கப்படும் படங்களுக்கு மத்தியில் அவர்களுக்கு இருக்கும் பிரச்சனைகளை நேரடியாக முதன்மை கதாப்பாத்திரத்தின் மூலம் பேசியிருப்பது நிச்சயம் பாராட்டுக்குரியது. திருநங்கைகள் மட்டுமல்ல. பெரும்பாலும் நாம் தமிழ்சினிமாவில் பார்க்க முடியாத முகங்கள் தான் இந்த படத்தின் கதை மாந்தர்கள். ரெட்ரோ ஸ்டைலில் வெவ்வேறு தளங்களில் பயணிக்கும் இந்த படத்தின் திரைக்கதைக்கு கூடுதல் பலம் சேர்த்திருக்கிறார்கள் ஒளிப்பதிவாளர்கள் பிஎஸ் வினோத் மற்றும் நீரவ்ஷா. பின்னணி இசைக்கான வேலையை பெரும்பாலான இடங்களில் இளையராஜா பாடல்களே எடுத்துக்கொள்ள, கிடைத்திருக்கும் கேப்பில் தனது உணர்வுப்பூர்வமான மற்றும் மிரட்டலான இசையால் காட்சிகளுக்கு வலு சேர்த்திருக்கிறார் யுவன் ஷங்கர் ராஜா. மிஷ்கின், நலன் குமாரசாமி, நீலன் ஆகியோர் எழுதியுள்ள கூடுதல் திரைக்கதையை கோர்வையாக சுவாரஸியமான முடிச்சுகளால் ஒன்று சேர்த்திருக்கிறார் தியாகராஜன் குமாரராஜா. ஃபஹத் பாசில் - சமந்தா மற்றும் பதின்மவயது இளைஞர்களுக்கிடையான உரையாடல்கள் நன்றாக சிரிப்பை வரவழைக்கின்றன. ஊரே திருநங்கையான விஜய் சேதுபதியை கேலி செய்து பேசும் போது, அவரை தனது தந்தையாக குறைகளோடு அப்படியே மகன் ஏற்றுக்கொள்ளும் காட்சிகள் அழகியல். மேலும், ஒருபுறம் தன்னை காப்பாற்றும் சிலையை கடவுளாக பூஜிப்பதும், அதே சிலையால் காப்பாற்றப்படும் மற்றொருவர் அதனை வெறும் கல்லாக பார்ப்பதும் என நமது மத ரீதியான நம்பிக்கைகளை இந்த காட்சிகள் கேள்வி எழுப்புகிறது. அது மட்டுமல்ல இந்த படம் மிகவும் சரியானதாக நாம் வாழ்ந்து கொண்டிருக்கும் இந்த வாழ்க்கையின் மறுபக்கத்தை பொட்டில் அடித்தார் போல பேசியிருக்கிறது இந்த படம். ''இப்ப தப்பா இருக்குறதுலாம் 100 வருஷத்துக்கு பிறகு சரியா இருக்கும், ஆனா நாம அப்போ இருக்க மாட்டோம்'' ''ஷகிலா, சன்னிலியோன் போன்றவர்களுக்கும் மகன் குடும்பம்லாம் இருக்கும்ல'' என்பது போன்ற வசனங்கள் படத்துக்கு கூடுதல் பலம் சேர்க்கின்றன. ஆனாலும் சுவாரஸியத்துக்காக மட்டுமே பேசப்படும் சில இரட்டை அர்த்த வசனங்கள், எந்த பின்புலமும் இல்லாமல் குற்றங்களை வெகு இலகுவாக செய்யும் இளைஞர்கள், ஒரு மரணத்தை மறைக்க சமந்தா - ஃபஹத் எடுக்கும் முயற்சிகள் என படத்தின் மீதான நம்பகத்தன்மையை கேள்வி எழுப்புகின்றன. மேலும் படத்தின் இரண்டாம் பாதியின் நீளம் சற்று குறைவாக இருந்திருக்கலாம். இருப்பினும் வாழ்வின் மீதான புரிதலை, எதிர்கால சிக்கல்களை எதிர்கொள்வதற்கு தேவையான நம்பிக்கையை வழங்கும் புதிய அனுபவமாக இந்த படம் இருக்கும்.", "வெளியிடப்பட்ட தேதி": "2019-03-28", "தீர்ப்பு": "நடிப்பு, இசை, ஒளிப்பதிவு, இயக்கம் என அனைத்து வகையிலும் சிறப்பான காட்சி அனுபவத்தை தரக்கூடிய இந்த 'சூப்பர் டீலக்ஸ்' தமிழ் சினிமாவின் ஒரு மாஸ்டர்பீஸ்", "மதிப்பீடு": "3.25"}
{ "index" : { "_index" : "director_db", "_type" : "review", "_id" :101 } }
{"இயக்குனர்": "சுரேந்தர் ரெட்டி", "திரைப்படம்": "சைரா நரசிம்மா ரெட்டி", "விமர்சனம்": "கொனிடேலா பிக்சர்ஸ் தயாரிப்பில் சிரஞ்சீவி, அமிதாப் பச்சன், கிச்சா சுதீப், விஜய் சேதுபதி, நயன்தாரா, தமன்னா உள்ளிட்டோர் நடிப்பில் வெளியாகியிருக்கும் படம் 'சைரா நரசிம்மா ரெட்டி'. சுரேந்தர் ரெட்டி இந்த படத்துக்கு திரைக்கதை எழுதி இயக்கியுள்ளார். மெட்ராஸ் மாகாணத்தில் பிரிட்டிஷ் அரசாங்கம் மக்களுக்கு அதிகப்படியான வரிகள் விதிக்கிறது. மேலும் அப்பகுதியின் விளைபொருட்களை மக்களின் அனுமதியின்றி தங்கள் நாட்டுக்கு ஏற்றுமதி செய்கிறது. இத்தகைய அநியாயங்களை ஆந்திராவின் குறுநில மன்னரான நரசிம்மா ரெட்டி தனது சகாக்களான வீரா ரெட்டி, ராஜ பாண்டி, அவுக்கு ராஜூ ஆகியோருடன் எப்படி எதிர்க்கிறார் என்பதே படத்தின் கதை. நரசிம்மா அவதாரம் என மக்கள் சொல்வதற்கேற்ப சிவந்த கண், உறுமலுடன் ஆக்ரோசமாக பேசும் பஞ்ச் என ஒட்டுமொத்த படத்தையும் தன் தோளில் சுமர்ந்திருக்கிறார் சிரஞ்சீவி. குறிப்பாக ஆக்சன் காட்சிகளில் தெறி. படம் முழுக்க அவரது ராஜ்ஜியம் தான். சிரஞ்சீவியின் குரு கோசாயி வெங்கண்ணாவாக அமிதாப் பச்சன். ஆங்கிலேயர்களை எதிர்க்க வேகம் மட்டும் பத்தாது, விவேகமும் முக்கியம் என சிரஞ்சீவிக்கு அவ்வப்போது ஆலோசனைகள் வழங்கி தனது முதிர்ச்சியான நடிப்பை வழங்கியிருக்கிறார். நல்லவரா ? கெட்டவரா ? என்று கணிக்க முடியாத வேடத்தை திறம்பட கையாண்டு படத்தின் முக்கிய திருப்பங்களில் பெரிதும் பயன்பட்டிருக்கிறார் கிச்சா சுதீப். ராஜ பாண்டி என்ற தமிழ் மன்னனாக தெனாவட்டான உடல் மொழி, நக்கலான டயலாக் டெலிவரி என விஜய் சேதுபதி தோன்றும் காட்சிகளில் விசில் பறக்கிறது. நரசிம்மா ரெட்டியின் காதலியாக தமன்னா , மனைவியாக நயன்தாரா என இருவரும் நிறைவான நடிப்பை வழங்கி சென்டிமென்ட் காட்சிகளுக்கு வலு சேர்த்திருக்கிறார்கள். சுதந்திர போராட்ட காலத்து இந்தியா, போர் காட்சிகள் என தத்ரூபமாக படம் பிடித்து படத்துக்கு பெரும் பலம் சேர்த்திருக்கிறார் ஒளிப்பதிவாளர் ரத்னவேலு. பின்னணி இசையின் மூலம் காட்சிகளுக்கு வலுவூட்டியிருக்கிறார் இசையமைப்பாளர் அமித் திரிவேதி. படத்தின் போர் காட்சிகள் மிகச் சிறப்பாக வடிவமைக்கப்பட்டுள்ளது. குறிப்பாக இரண்டாம் பாதியில் அரண்மனையில் வைத்து ஆங்கிலேயர்களுடன் நடைபெறும் சண்டைக்காட்சிகள் சிறப்பு. அதனைத் தொடர்ந்து தான் யார் என்று காட்டிக் கொள்ளாமல் நேரில் சென்று ஆங்கிலெயர்களிடம் சவால் காட்சியில் மாஸ் காட்டுகிறார் சிரஞ்சீவி. யாரை கேட்கிறாய் வரி என கட்டபொம்மன் ஸ்டைலில் அவர் பேசும் வசனங்கள் அனல் பறக்கிறது. விஜய் சேதுபதி தன் பங்கிற்கு மாஸ் காட்டுகிறார். இரண்டாம் பாதியில் ஆங்காங்கே வரும் ட்விஸ்டுகள் படத்தை சுவாரஸியப்படுத்துகின்றன. முதல் பாதியில் கதைக்குள் செல்வதற்கு நீண்ட நேரம் எடுத்துக் கொள்ளப்படுகிறது. மேலும் சிரஞ்சிவியின் அதிகப்படியான ஹீரோயிஷம் படத்தின் நம்பகத்தன்மையை குறைக்கிறது. இருப்பினும் சுவாரஸியமான போர்காட்சிகளுடன் கூடிய சுதந்திர போராட்டத்தை சொன்ன விதத்தில் கவனம் ஈர்க்கிறது.", "வெளியிடப்பட்ட தேதி": "2019-10-02", "தீர்ப்பு": "சுதந்திர போராட்ட வரலாற்றை பரபரப்பான போர்காட்சிகளுடன் சொன்ன விதத்தில் கவனம் ஈர்க்கிறான் இந்த 'சைரா நரசிம்மா ரெட்டி'", "மதிப்பீடு": "3"}
{ "index" : { "_index" : "director_db", "_type" : "review", "_id" :102 } }
{"இயக்குனர்": "சக்தி சௌந்தர் ராஜன்", "திரைப்படம்": "டெடி", "விமர்சனம்": "ஸ்டூடியோ கிரீன் தயாரிப்பில் சக்தி செளந்தர்ராஜன் இயக்கத்தில் திருமணத்துக்குப் பிறகு ஆர்யா - சயீஷா ஜோடியாக நடித்துள்ள முதல் படம் டெடி. ‘படம் எப்படி இருக்குனு தெரிஞ்சுக்க ஆர் யூ ரெடி?’ சயீஷாவுடன் கஜினிகாந்தில் நடித்த ஆர்யா எல்லாவற்றையும் மறக்கிறார் என்றால் இந்த ஆர்யா எதையுமே மறப்பதில்லை. அலட்டல் இல்லாத முகத்துடன் சீரியஸாகவும் ஜீனியஸாகவும் மிரட்டுகிறார். நவரச நாயகி என்றே பெயர் சூட்டலாம். அந்த அளவுக்கு வசீகரிக்கும் எக்ஸ்ப்ரஷன்களை கொடுக்கும் சயீஷா மருத்துவ மாஃபியாவால் பத்தாவது நிமிடத்தில் கோமா நிலைக்கு செல்கிறார். சயீஷாவின் எனர்ஜி டெடிக்குள் செல்கிறது. அதன் பின் சயீஷாவின் உடலை கண்டுபிடித்து டெடிக்குள் இருக்கும் சயீஷாவை ஆர்யா எப்படி மீட்கிறார் என்பதே மீதிக்கதை. ‘ஆமாம், உங்களுக்கு டெடியா மாத்துறதுக்கு வேற ஆளே கெடைக்கலயா பாஸ்?’ - சயீஷா ஆர்மி சார்பாக கண்டனங்கள்! :) சாக்‌ஷி அகர்வால் கொடுத்த பாத்திரத்தை நிறைவாகவே செய்திருக்கிறார். ஆனால் எதிர்பார்த்த அளவுக்கான கதாபாத்திரம் இல்லை. ‘ஹீரோவாகி கூட நடிக்கிற ஹீரோயினை கரெக்ட் பண்ணிடு’, ‘உனக்கெல்லாம் எங்க வீட்டு மாப்பிள்ளைனு ஷோ வெச்சுதான் கல்யாணம் பண்ணனும்’ என அளவான கவுண்ட்டர்களில் லைக்ஸ் அள்ளுகிறார் சதீஷ். இரண்டாம் பாதியில் வரும் கருணாகரன் கதையின் விறுவிறுப்புக்கு உதவுகிறார். டெடி ரொம்ப க்யூட். குட்டியாக குடுகுடுவென ஓடுவதும், நடப்பதும், சேட்டைகள் செய்துவிட்டு திருதிருவென முழிப்பதும், என குழந்தைகளின் ஃபேவ்ரைட் பொம்மையாகவே மாறிவிட்டது. ஆர்யாவுக்குப் பிறகு படத்தின் இரண்டாவது முக்கியக் கதாபாத்திரமாக வலம் வருகிறாள் ‘நண்பி’ டெடி பியர். இயக்குநர் மகிழ் திருமேனி, அறிமுக நடிகராகவும் நேர்கொண்ட பார்வையும் தெளிவான பேச்சும் என வில்லனாகவும் மனதில் நிற்கிறார். அவரின் கதாபாத்திரத்துக்கு கனம் கூட்டியிருக்கலாம். ஆனால் திரைக்கதையில் அதற்கு ஸ்கோப் இல்லை. யுவாவின் கேமரா மீண்டும் ஒரு மேன்லியான, அதே சமயம் டெடி பியருடன் கம்பெனி கொடுத்து பெர்ஃபார்ம் பண்ணும் மென்மையான ஆர்யாவையும் தத்ரூபமான டெடி பியரையும் அழகாகக் காட்டுகிறது. ஆக்‌ஷன் த்ரில்லர் டிராமவை அதன் விறுவிறுப்பு குறையாமல் வெட்டிக் கோர்த்திருக்கிறார் எடிட்டர் சிவநந்தீஸ்வரன். ஆர்யாவுக்கு நண்பி டெடி என்றால், நண்பன் ஃபைட் காட்சிகள் தான். ஒவ்வொரு சண்டைக் காட்சியையும் கச்சிதமாக கம்போஸ் பண்ணியிருக்கிறார் மாஸ்டர் ஷக்தி சரவணன். அனிருத் குரலில் நண்பியே, சித் ஸ்ரீராம் குரலில் என் இனிய தனிமையே என டி.இமானின் பாடல்கள் கதையோடு சேர்ந்து காதுக்கும் காட்சிக்கும் மியூசிக்கல் ட்ரீட்! பின்னணி இசையைப் பொறுத்தவரை இந்த படத்தில் வித்தியாசமும் காட்சிக்கு காட்சி வெரைட்டியும் காட்டியிருக்கிறார் டி.இ. டெடியை அனைவரும் எளிமையாக கடந்துபோவதும், சர்வதேச வில்லன்களை டெடி மிக ஈஸியாக அட்டாக் செய்வதும், எம்பஸி அதிகாரிகளை சுத்தலில் விட்டு கோமாளிகளாக்குவதும் நம்ப முடியாததாக உள்ளது. உள்ளூரில் டெடி எந்த சிசிடிவியிலும் கண்டுபிடிக்கப் படாதது முதல், ஆர்யா வெளிநாட்டுக்கு சென்று சயீஷாவை கண்டுபிடிப்பது வரை படத்தில் பல லாஜிக் சறுக்கல்கள். யூகிக்கக் கூடிய முடிவுதான் என்பதால் இரண்டாம் பாதியின் நீளத்தையாவது குறைத்திருக்கலாம். கடைசி 10 நிமிட காதல் காட்சிகளில் கூட கூடுதல் கவனம் செலுத்தியிருக்கலாம்.!", "வெளியிடப்பட்ட தேதி": "2021-03-11", "தீர்ப்பு": "க்யூட் கான்செப்ட், திரைக்கதை இன்னும் சுவாரஸ்யமாக இருந்திருக்கலாம். ஆனாலும் குழந்தைகளை ஈர்க்கும் இந்த 'டெடி'!", "மதிப்பீடு": "5"}
{ "index" : { "_index" : "director_db", "_type" : "review", "_id" :103 } }
{"இயக்குனர்": "கணேஷ் விநாயகன்", "திரைப்படம்": "தேன்", "விமர்சனம்": "எபி புரொடக்ஷன்ஸ் தயாரிப்பில் கணேஷ் விநாயகன் இயக்கியுள்ள திரைப்படம் தேன். தருண்குமார், அபர்நதி ஆகியோர் முக்கிய கதாபாத்திரங்களில் நடித்துள்ளனர். நேரடியாக தியேட்டர்களில் இத்திரைப்படம் வெளியாகியுள்ளது. குறிஞ்சி மலை கிராமத்து வாசிகளான வேலுவும் ( தருண்குமார்) பூங்கொடியும் (அபர்நதியும்) காதலித்து திருமணம் செய்து கொள்கிறார்கள். ஆனால் எதிர்பாராத விதமாக பூங்கொடி கடுமையான வயிற்று வலியில் தவிக்க, அவரை மலையில் இருந்து ஊருக்கு அழைத்து வந்து சிகிச்சை பார்க்கிறார் வேலு. ஊரில் அதிகார வர்க்கத்திற்கு இடையில் தனது மனைவியை காக்க அவர் நடத்தும் போராட்டங்கள் என்ன.? அதில் வேலு வெற்றியடைந்தாரா என்பதே மீதிக்கதை. குங்குமப்பூவும் கொஞ்சும்புறாவும், தகராறு உள்ளிட்ட திரைப்படங்கள் மூலம் நமக்கு பரிச்சியமான தருண்குமார் ஹீரோவாக நடித்துள்ளார். மனைவியின் நிலை கண்டு கலங்கும் கதாபாத்திரத்தில் இவரது நடிப்பு வலுவாக இருக்கிறது. ரியாலிட்டி ஷோ மூலம் பிரபலமடைந்த அபர்நதிக்கு கனமான உணர்வுகளை வெளிப்படுத்தும் கதாபாத்திரம். இப்படியான தேர்வை தனது கரியரின் ஆரம்பத்திலேயே கொடுத்து ஆச்சர்யமளிக்கிறார் அபர்நதி. சூப்பர் குட் லட்சுமணன், தேவராஜ் மற்றும் சில கிராமத்து மணிதர்கள் அந்த களத்தின் கதாபாத்திரங்களாக கச்சிதம் காட்டுகிறார்கள். குழந்தையாக நடித்திருக்கும் சிறுமியின் நடிப்பு நிச்சியம் பாராட்டுதலுக்குரியது. க்ளைமாக்ஸ் காட்சிகளில் நம்மை கலங்க வைத்து விடுகிறார். சனத் பரத்வாஜின் பின்னணி இசை படத்தின் உணர்வுகளோடு ஒன்றி பயணிக்கிறது. பாடல்கள் இரண்டுமே மனதை வருடுகின்றன. மேலும் ஒளிப்பதிவாளர் சுகுமார் அந்த மலை கிராமத்தின் சூழலை அப்படியே நமக்குள் கொண்டு வருகிறார். தகராறு திரைப்படத்தை இயக்கிய கணேஷ் விநாயக் இப்படியான களத்தில் சிறப்பாக இக்கதையை சொல்லியிருக்கிறார். சில வசனங்கள் உரக்க நிஜத்தை பேசுகிறது. கார்ப்பரேட் அரசியல், அரசாங்க ஆபீஸ்களில் நடக்கும் விஷயங்கள் எல்லாமே பார்த்து பழகிய க்ளீஷேக்களாகவே இருப்பது திரைக்கதையை தொய்வடைய செய்து பலவீனப்படுத்துகிறது. குடும்பத்துக்கு வெளியில் நடக்கும் அரசியல் உள்ளதுதான் என்றாலும் அவற்றின் பாதிப்பின் வலியை தருண்குமாரின் குடும்பத்தினர் வாழ்க்கை வழியே காட்டியிருக்கலாம். நகரில் இருப்பவர்களை விடவும் இன்னும் கொஞ்சம் உயிர்களோடும் உயிர்ப்போடும் உறவாடிக் கொண்டிருக்கும் மலைக்கிராம மக்கள், நகரத்து மனிதர்கள் போல ‘அட்டாச்மெண்ட்டே’ இல்லாமல் காட்டப் படுகிறார்கள். தேனிப் பகுதிகளின் சாதாரண நிலப்பரப்புகளில் வாழும் மக்களைப் போன்றே மலைக்கிராம மக்களின் வட்டார வழக்கு மொழியும் இருக்குமா? என்று கேள்வி எழுகிறது. எனினும் பொதுவான போராட்டங்களுக்கு மத்தியில் இல்லாமல், எளிய மனிதர்களின் உணர்வுகள் மூலம் அணுகப்பட்ட விதத்துக்காக ‘தேன்’ நம்மை திரும்பிப் பார்க்க வைக்கிறது.", "வெளியிடப்பட்ட தேதி": "2021-03-24", "தீர்ப்பு": "எளிய மனிதர்களின் வாழ்க்கை போராட்டத்தை நேர்மையாக பேசுகிறது, தேன்.", "மதிப்பீடு": "3.75"}
{ "index" : { "_index" : "director_db", "_type" : "review", "_id" :104 } }
{"இயக்குனர்": "ஏ எல் விஜய்", "திரைப்படம்": "தலைவி", "விமர்சனம்": "மறைந்த முன்னாள் முதல்வர் ஜெயல்லிதாவின் வாழ்க்கை வரலாற்றை தழுவி இத்திரைப்படம் ஒரு பயோ ஃபிக்‌ஷன் திரைப்படமாக உருவாக்கப்பட்டுள்ளது. ஜெயலலிதாவை பிரதிபலிக்கும் ஜெயா எனும் கேரக்டரில் வரும் கங்கனா ரனாவத், தான் விரும்பாமல், தனது தாய் விரும்பியதால் நடிகை ஆகிறார். நடிகையானது முதல் தனிப்பட்ட வாழ்க்கையிலும், அரசியல் வாழ்க்கையிலும் பொருளாதாரம், ஆணாதிக்கம், பொறாமை, வஞ்சகம், துரோகம், உறவு, தனிமை என, தான் சந்தித்த துயரங்களில் இருந்து மீண்டு துணிச்சலுடன் எப்படி வெற்றியாளர் ஆகிறார் என்பதை தொகுத்து திரைப்படமாக கொடுத்துள்ளார் இயக்குநர் விஜய். தேர்ந்த நடிப்பால், கேரக்டரை முழு நேர்மையுடன் பிரதிபலிக்கிறார் கங்கனா. எம்ஜிஆரை நினைவுபடுத்தும் எம்.ஜெ.ஆர் எனும் கேரக்டரில் வரும் அரவிந்த் சுவாமி, துள்ளலிலும் சரி, தோற்றத்திலும் சரி, கச்சிதமாக பொருந்துகிறார். அர்ப்பணிப்பான ஒரு நடிகராக எம்ஜிஆர், மக்களை நேசிக்கும் எம்ஜிஆரின் பாங்கு, அரசியல் சூழ்ச்சிகளை எதிர்கொள்ளும்போதும் எம்ஜிஆரின் நாகரிகம் என அனைத்தையும் கவித்துவமான குரல்மொழி வழியாக அரவிந்த் சுவாமி கடத்துகிறார். தனது இறுக்கமான உடல்மொழி வழியாக எடுத்து கொண்ட கதாபாத்திரத்தை சிறப்பாக செய்து கைத்தட்டல்களை அள்ளுகிறார் சமுத்திரக்கனி. கொஞ்ச நேரம் வந்தாலும் கண்ணில் நிற்கிறார் ரெஜினா கேசண்ட்ரா. கலைஞர் கருணாநிதியின் கதாபாத்திரத்தையும் குரலையும் நினைவுபடுத்தும் கருணா எனும் கேரக்டரில் நாசர், நெகிழவைக்கும் குணச்சித்திர நடிப்பை அவ்வப்போது வெளிப்படுத்தும் தம்பி ராமையா, சசி எனும் கேரக்டரில் வந்து போகும் பூர்ணா, ஜானகி அம்மாளாக மிகையில்லாத நடிப்பால் கவரும் மதுபாலா, நடிகர் சண்முகநாதன், எம்.ஆர்.ராதாவை நினைவுபடுத்தும் ராதாரவி மற்றும் நடிகை பாக்யஶ்ரீ ஆகியோர் இக்களத்திற்கேற்ற கச்சிதமான தேர்வுகள். ஆங்காங்கே வசன உச்சரிப்பில் சறுக்கல். ராஜீவ் காந்தியிடம் கங்கனா (ஜெயா) தமிழில் பஞ்ச் வசனம் பேசும்போது அவர் புரிந்துகொண்டு சிரிக்கிறார். ஆனால் மற்ற இடங்களில் அவருக்கு புரிய வைக்க சமுத்திரகனி ஆங்கிலம் பயன்படுத்துகிறார். ஜெயலலிதா என்றே எல்லா இடங்களிலும் அழைக்கப்பட்டிருக்கலாம். பெரியார், அண்ணா பெயர்களை பயன்படுத்தும் திராவிட கட்சிகளை பற்றிய இந்த வரலாற்றுப் படத்தில் ‘திராவிட’ என்கிற சொல் தவிர்க்கப்பட்டிருப்பது கேள்விக்குரியது. ஒரே ஒரு இடத்தில், அதாவது பாரளுமன்றத்தில் மட்டும் ஜெயலலிதா என முழுப்பெயர் சொல்லப்படுகிறது. திராவிட மக்கள் என கங்கனா ஆங்கிலத்தில் உரையாடுகிறார். மற்ற இடங்களிலும் அவை தொடர்ந்திருக்கலாம். கடைசியில் ‘தமக’ ஆட்சி ஏன் கலைகிறது? என்பதற்கு காரணம் சொல்லப்படாதது சிக்கல். கருணாவாக நாசரை நடிக்க வைத்தது போல், எம்ஜிஆர் அரசியலில் இருக்கும்போது அவருக்கு நிகராக மெயின் ஸ்ட்ரீம் மார்க்கெட்டில் தவிர்க்கமுடியாமல் இருந்த நடிகர் திலகம் சிவாஜி கேரக்டரின் முக்கியத்துவத்தை காட்டியிருக்கலாம். குறைந்தபட்சம் முகமறிந்த ஒரு பிரபலத்தையாவது நடிக்க வைத்திருக்கலாம். ஜி.வி.பிரகாஷின் பின்னணி இசையும், குட்டி குட்டி சூழலுக்கேற்ற பாடல்களும் கதையை கைப்பிடித்து அழைத்துச் செல்வது படத்திற்கு பெரும் பலம். அரசியல் காட்சிகளின் பரபரப்பை சிறப்பாக இசையின் மூலம் நமக்குள் கடத்துகிறார். விஷால் விட்டலின் கேமராவின் ஒவ்வொரு ஃப்ரேமும் பளீச். திரைப்பட படப்பிடிப்பு முதல் அரசியல் காட்சிகள் வரை ஒளிப்பதிவு, தலைவர்களை கண்முன் காட்டும் ஒப்பனை, கட்சிக்கொடிகள், சிலைகள், அந்த கால ஸ்டூடியோக்கள் என பீரியட் படத்துக்கு தேவையான செட் வொர்க்குகளை கண்முன் கொண்டுவரும் ஆர்ட் டைரக்ஷன், கச்சிதமான காஸ்ட்யூம்ஸ், வாள் வீச்சு சண்டைப்பயிற்சி, தலைவர்களை இமிட்டேட் செய்யும் குரல் பாவனைகள் என படத்தில் பணியாற்றியுள்ள ஒவ்வொரு துறையும் காட்டியிருக்கும் உழைப்புக்கு பாராட்டுக்கள். இதற்கு முன்பே நாம் பார்த்த, கேட்ட உண்மை சம்பவங்களின் அடிப்படையில் இக்கதை உருவாகியிருந்தாலும், அதை அஜயன் பாலாவின் ‘தலைவி’ நூலை அடிப்படையாகக் கொண்டு சுவாரஸ்யமாக கொண்டு சென்றதில் விஜயேந்திர பிரசாத்தின் எழுத்து திரைக்கதையில் முக்கிய பங்கு வகிக்கிறது. கார்க்கி தனது பளீர் சுளீர் வசனங்களால் கூடுதல் கூர்மை சேர்க்கிறார். குறிப்பாக எந்த வருடம் எந்த நிகழ்வுகள் நடந்தன என்று ஆய்வு செய்துள்ளது சிறப்பு. ராஜீவ் காந்தி குண்டுவெடிப்பு சம்பவம், அதே சமயம் அமெரிக்கா செல்லும் எம்ஜெஆர், அமெரிக்காவில் இருந்தே எம்ஜிஆர் ஆட்சியை பிடித்தது என வரலாற்று மெய்சிலிர்க்கும் அனுபவ நிகழ்வுகளை கச்சிதமாக தொகுத்துள்ளார்கள். எப்போதுமே தனது திரைப்படங்களை அழகியலோடு கலந்து சொல்லும் இயக்குநர் விஜய், இப்படத்திலும் அதற்கு முழு கேரண்ட்டி கொடுக்கிறார். முதல் ஷாட்டிலேயே படத்துக்குள் சென்றுவிடுவது, படம் முழுக்க கட்சி பேதமில்லாமல் ஆணாதிக்க அரசியலை எதிர்கொள்ளும் பெண்ணியக் கதையாக கொண்டுவந்ததில் என அனைத்துக்கும் சல்யூட்! பால்யத்தில் குறும்பும் கொஞ்சலும், தன்னை சுற்றி நடக்கும் அரசியலுக்கு எதிரான கோபமும், அதன் மீதான வெறுப்பும், அதற்குள் சிக்கும்போதும் - நம்பினோர் கைவிடும்போது வலியும், துரோகம் செய்வோரை எதிர்கொள்ளும்போது பெண்களுக்கு உத்வேகம் தரும் கம்பீரமும், ஏழை எளிய மக்களுக்கு சேவை செய்யும் மனப்பான்மை வரும்போது அம்மா எனும் உணர்வுச்சொல்லாக மாறுவதும் என தலைவி நிச்சியமாக கங்கனாவின் ஒன் வுமன் ஷோ!", "வெளியிடப்பட்ட தேதி": "2021-09-08", "தீர்ப்பு": "ஆணாதிக்கம் மிகுந்த அரசியலில், வலிகளை கடந்து, தனி ஒரு பெண்ணாய் வெல்வதில் தலைவி தலைநிமிர்கிறாள்.", "மதிப்பீடு": "3"}
{ "index" : { "_index" : "director_db", "_type" : "review", "_id" :105 } }
{"இயக்குனர்": "ஜீத்து ஜோசப்", "திரைப்படம்": "தம்பி", "விமர்சனம்": "கார்த்தி,ஜோதிகா, சத்யராஜ், நிகிலா விமல் உள்ளிட்டோர் நடிப்பில் வெளியாகியிருக்கும் படம் தம்பி. வியாகாம் 18, பேரலல் மைன்ட்ஸ் ஆகிய நிறுவனங்கள் இணைந்து தயாரித்துள்ள இந்த படத்தை ஜீத்து ஜோசப் இயக்கியுள்ளார். மேட்டுப்பாளையம் பகுதியில் செல்வாக்கு மிகுந்த அரசியல் தலைவராக சத்யராஜ், மனைவி சீதா, மகள் ஜோதிகாவுடன் வசித்து வருகிறார். மேலும் சத்யராஜ் பழங்குடி மக்களின் நிலங்களை மீட்க போராடி வருகிறார். இந்நிலையில் 15 வருடங்களுக்கு முன்பு காணாமல் போன மகனாக வருகிறார் கார்த்தி. பின்பு ஏற்படும் திருப்பங்களே படத்தின் கதை. கோவாவில் பிழைப்புக்காக சிறு சிறு தவறுகள் செய்யும் ஜாலி இளைஞராக கார்த்தி, துறு துறு நடிப்பால் அந்த வேடத்துக்கு நியாயம் செய்திருக்கிறார். தம்பியை இழந்துவாடும் அக்காவாக, அநீதிகளுக்கு எதிராக குரல் கொடுக்கும் துணிச்சலான பெண்ணாக நடிப்பில் மிளிர்கிறார் ஜோதிகா. பொறுப்பான குடும்பத் தலைவனாகவும் தன்னை சார்ந்த மக்களுக்கு துணை நிற்கும் ஊர் தலைவனாக‌ சத்யராஜ் கவனம் ஈர்க்கிறார். குறிப்பாக இரண்டாம் பாதியில் தனக்கே உரிய லொள்ளுடன் கூடிய வில்லத்தனம் காட்டும் இடத்தில் மாஸ். குறைவான நேரமே வந்தாலும் வசீகரிக்கிறார் நிகிலா. சௌகார் ஜானகி, ஹரிஷ் பேரடி, பாலா, மாஸ்டர் அஸ்வத், இளவரசு, சீதா, ரமேஷ் திலக் உள்ளிட்டோர் தங்கள் வேடங்களை சிறப்பாக செய்திருக்கின்றனர். ஒரு திரில்லர் படத்துக்கு தேவையான பின்னணி இசையை வழங்கியிருக்கிறார் கோவிந் வசந்தா. ஆர்.டி. ராஜசேகரின்‌ ஒளிப்பதிவில் காட்சிகள் மிக அழகாகவும், அதே நேரம் படத்துக்கு தேவையான மர்மத்தையும் பதிவு நேர்த்தியாக செய்திருக்கிறது படத்தில் முக்கிய கேரக்டர்களை வடிவமைத்த விதம் நன்றாக இருந்தது. உதாரணமாக இவர்கள் தான் முதன்மை வேடம் என்றில்லாமல் ஒவ்வொரு காட்சியிலும் அந்தந்த வேடங்களுக்கு முக்கியத்துவம் கொடுக்கப்பட்டிருப்பது சிறப்பு. படத்தில் ஆங்காங்கே வரும் ட்விஸ்ட்டுகள் நன்றாக படமாக்கப்பட்டு படத்தின் சுவாரஸியத்திற்கு பெரிதும் உதவியிருக்கின்றன. கார்த்தி சௌகார் ஜானகி, மாஸ்டர் அஸ்வத் ஆகியோருக்கிடையேயான காட்சிகள் ரசிக்கும் படி இருந்தன. குறிப்பாக வாய் பேச முடியாதவரான சௌகார் ஜானகி பார்வையாலேயே கார்த்தியை மிரட்டும் காட்சிகள் சிரிப்பை வரவழைத்தன. படத்தின் முக்கிய அம்சமான சென்டிமென்ட் காட்சிகள் இன்னும் சிறப்பாக இருந்திருக்கலாம். மெதுவாக நகரும் முதல் பாதி படத்தின் சுவாரசியத்தை குறைக்கின்றன. படத்தில் முக்கிய பிரச்சனைகள் நம்பும்படியாக பதிவு செய்யப்படவில்லை.", "வெளியிடப்பட்ட தேதி": "2019-12-19", "தீர்ப்பு": "ட்விஸ்ட், இரண்டாம் பாதி சுவாரசியம் மற்றும் கார்த்தி, ஜோதிகாவின் நடிப்பு என இன்ட்ரெஸ்டிங் சஸ்பென்ஸ் த்ரில்லர், தம்பி.", "மதிப்பீடு": "2.5"}
{ "index" : { "_index" : "director_db", "_type" : "review", "_id" :106 } }
{"இயக்குனர்": "அனி ஐ வி சசி", "திரைப்படம்": "தீனி", "விமர்சனம்": "அசோக் செல்வன் நடிப்பில் வெளியாகியுள்ள திரைப்படம் தீனி. அனி. ஐ.வி.சசி இயக்கியுள்ள இத்திரைப்படத்தில் ரிது வர்மா, நித்யா மேனன், நாசர் உள்ளிட்டோர் முக்கிய கதாபாத்திரங்களில் நடித்துள்ளனர். Zee Plex தளத்தில் நேரடியாக இப்படம் ஓ.டி.டியில் ரிலீஸாகியுள்ளது. மஸ்குலர் ஸ்பாசம்ஸ் என்கிற உடல் கோளாறுடன் இருக்கும் தேவ், லண்டனில் இருக்கும் ரெஸ்டாரெண்டில் வேலைக்கு சேர்கிறார். தனது சமையலால் அந்த ஹோட்டலின் ஸ்டாராகவும் ஆகிறார். அதே ஹோட்டலுக்கு தன் அப்பாவின் நினைவுகளுடன், ஒரு ஆசையோடு வேலை பார்க்கிறார் தாரா. இருவருக்கும் பழக்கம் ஏற்பட, தேவ்-வுக்கு உடல் ரீதியாக இருந்த பிரச்சனையின் கதை என்ன என்பது தெரிய வருகிறது.? அந்த சர்ப்ரைஸ் என்னவென்பதே தீனி படத்தின் மீதிக்கதை. தேவ்-ஆக அசோக் செல்வன் நடித்துள்ளார். உடல் எடை அதிகரித்து செஃப் கதாபாத்திரத்துக்கு அவர் கொடுத்துள்ள உழைப்பு பாராட்டுக்குரியது. நடிப்பிலும் கொஞ்சம் கூட குறைவில்லாமல் அசத்தியிருக்கிறார். எந்த விதமான கதையாக இருந்தால், அதை தன் உடல்மொழியால் தாங்க முடியும் என்பதை கவனிக்க வைத்த அசோக் செல்வனுக்கு தீனி.. செம தீனிதான்! இரண்டு கதாநாயகிகள். ரிது வர்மா அடக்கமாகவும் அழகாகவும் இருக்கிறார். உணர்ச்சி மிகுந்த காட்சிகளை கூட மென்மையாக சொல்லும் விதம் ரசிக்க வைக்கிறது. நித்யா மேனனுக்கு ஒரு தேவதை போல ‘சித்தரிக்கப்பட்ட’ பாத்திரம். அதற்கு சரியாக பொருந்துகிறார். வழக்கம் போல தனது தேர்ந்த நடிப்பால் தலைமை செஃப் கதாபாத்திரத்துக்கு உயிரூட்டுகிறார் நாசர். படத்தில் காட்டப்பட்ட உணவுகளையும் அதன் பின்புலத்தையும் மிக அழகாக காட்சிப் படுத்தியிருக்கிறார் ஒளிப்பதிவாளர் திவாகர் மணி. கண்ணை கவரும் ஃப்ரேம்களாக பார்த்து செதுக்கியதில் ஆர்ட் டைரக்டரை பாராட்டியாக வேண்டும். ராஜேஷ் முருகன் இசையில் பின்னணி இசை ரம்மியம். பாடல்கள் கதையின் போக்கிலே செல்வது சிறப்பு. அதிகம் பார்த்து பேசப்படாத ஒரு களத்தில் ஃப்ரெஷ்-ஆக இப்படத்தை கொடுத்த விதத்தில் இயக்குநர் அனி.ஐ.வி.சசி கவர்கிறார். மென் உணர்வுகளை ரசிக்கும்படியாக ஒவ்வொரு காட்சியிலும் அதீத மெனக்கெடலை கொடுத்து, ஃபீல் குட் சினிமா விரும்பிகளுக்கு வேற லெவல் விஷுவல் ட்ரீட் கொடுக்கிறார். ஆரம்பத்தில் இருந்து மிக மென்மையாக கட்டி எழுப்பப்பட்ட உணர்வுகள் அதே மென்மையுடன் முடிந்துவிடுவது ஏமாற்றமளிக்கிறது. ஆனால் எடுத்துக்கொண்ட களத்திற்கு நேர்மையாக இப்படத்தை அணுகியதில் தீனி படத்தை நிச்சயம் ரசித்து மகிழலாம்.", "வெளியிடப்பட்ட தேதி": "2021-02-27", "தீர்ப்பு": "அசோக் செல்வன், ரிது வர்மா, நித்யா மேனன் என யூத்ஃபுல், Feel-Good ரெசிப்பி... டேஸ்டி!", "மதிப்பீடு": "3"}
{ "index" : { "_index" : "director_db", "_type" : "review", "_id" :107 } }
{"இயக்குனர்": "விக்னேஷ் கார்த்திக்", "திரைப்படம்": "திட்டம் இரண்டு", "விமர்சனம்": "தினேஷ் கண்ணன் & வினோத் குமார் தயாரிப்பில், விக்னேஷ் கார்த்திக் எழுத்து - இயக்கத்தில் ஐஸ்வர்யா ராஜேஷ், பாவல் நவகீதன், கோகுல் ஆனந்த், ஜீவா ரவி, முரளி ராதாகிருஷ்ணன், சுபாஷ் செல்வம், அனன்யா ராம் பிரசாத், சௌந்தர்யா பாலநந்தகுமார் மற்றும் பலர் நடிப்பில் SonyLiv-ல் நேரடியாக வெளியாகியுள்ள திரைப்படம் திட்டம் இரண்டு (Plan B). ஆதிரா எனும் போலீஸாக வரும் ஐஸ்வர்யா ராஜேஷ் பேருந்து பயணத்தில் ஒரு இளைஞனை சந்திக்கிறார். அவரை ஐஸ்வர்யாவுக்கு பிடித்துவிட, மீண்டும் ஒரு சந்தர்ப்பத்தில் சந்திக்கிறார்கள், இருவருக்கும் சொல்லப்படாத ஒரு உணர்வும் உறவும் மலர்கிறது. இதனிடையே தனது சிறுவயது முதலான நெருங்கிய தோழி அனன்யா (ஆடை பட புகழ்) திடீரென கொல்லப்படும் வழக்கை விசாரிக்க, ஐஸ்வர்யா ராஜேஷ் களம் இறங்குகிறார். ஐஸ்வர்யா ராஜேஷ் தோழிக்கு என்ன ஆனது? ஐஸ்வர்யா ராஜேஷின் காதல் என்ன ஆனது? இரண்டு கதைகளும் க்ளைமாக்ஸ் எனும் புள்ளியில் இணைந்து எதிர்பாராத ஒரு ட்விஸ்ட்டை கொடுக்கின்றன. காதலனிடம் மனதை பறிகொடுக்கும்போதும், போலீஸாக திமிரும்போதும் என வெரைட்டி நடிப்பில் கெத்து காட்டுகிறார் ஐஸ். சுபாஷ் செல்வம் கேரக்டருக்கு சபாஷ் சொல்வோம்! ஆடை படத்தில் நடித்த அனன்யா ராம் பிரசாத், இப்படத்தில் நடித்திருக்கும் கேரக்டருக்கும், அதை அவர் வெளிக்கொணர்ந்த விதத்துக்கும் சல்யூட்! சமூக புரிதலையும், பாலின புரிதலையும் பற்றிய விழிப்புணர்வை ஊட்டும் கோகுல் ஆனந்த் கேரக்டருக்கு பாராட்டுக்கள். இரவு நேர காட்சிகள், பிளாஷ்பேக்கில் வரும் அழுத்தமான காட்சிகள் என எமோஷன்களுடன் ஒட்டி உறவாடுகிறது கோகுல் பெனோயின் ஒளிப்பதிவு. சீட்டில் கட்டிப் போடுகிறது CS பிரேம்குமாரின் கச்சிதமான கட்டிங். சதீஷ் ரகுநாதனின் பின்னணி இசை படத்தின் பரபரப்பு குறையாமல் நகர்த்துகிறது. சூழலுக்கு ஏற்ற பாடல்கள் கதைக்கு உதவுகின்றன. பாவல் நவகீதன் கொலை செய்ய வரும்போது, தனியாக வீட்டில் இருக்கும் மாடர்ன் இளம் பெண் நள்ளிரவில் கதவை திறந்து வைத்துவிட்டு டிவி பார்க்கும் அளவுக்கா சிட்டியில் அவேர்னஸ் இல்லை? படம் முழுவதும் யார் வேண்டுமானாலும் யாருடைய வீட்டுக்குள்ளேயும், நள்ளிரவு நேரத்தில் கூட எளிமையாக நுழைய முடிகிறது. ஐஸ்வர்யா ராஜேஷின் பள்ளித் தோழி அனன்யா, ஐஸ்வர்யா ராஜேஷ் போலீஸாக பணிபுரியும் கட்டுப்பாட்டு எல்லைக்குள்ளேயே வசிக்கிறார். அதே எல்லைக்குள் விபத்துக்குள்ளாகிறார். ஐஸ்வர்யா ராஜேஷை சுற்றலில் விட நினைக்கும் கோகுலும் அனன்யாவும் சுபாஷ் செல்வமும், அனன்யாவின் விபத்தை அல்லது மரணத்தை ஏன் ஐஸ்வர்யா ராஜேஷின் இன்வெஸ்டிகேஷன் வளையத்துக்குள் தானாக சென்று விடவேண்டும்? பிறகு ஐஸ்வர்யா அந்த கேஸை கண்டுபிடிக்க வரும்போது, மாற்றி மாற்றி கதை சொல்ல வேண்டும்? என்று லாஜிக் சறுக்கல்கள் இருக்கவே செய்கின்றன. எனினும் வழக்கமான காப் ஸ்டோரி பில்டப்ஸ் இல்லாததும், படத்தின் நீளமும் பெரிய ஆறுதல். சுவாரஸ்யமாகவும் என்கேஜிங்காகவும் இருக்கும் திரைக்கதையும், அதற்கேற்ற விஷூவல்ஸூம் படத்துக்கு பலம். படம் முழுக்க யூகிக்க வாய்ப்பு கொடுத்து, நழுவியது அபாரம். ஃபிளாஷ்பேக் ஸ்டோரிக்கான மெனக்கெடலும், அதை ஏற்கும்படியாக சர்ச்சைக்கு இடமின்றி சொன்ன விதமும் அற்புதம். முற்றிலும் எதிர்பாராத க்ளைமாக்ஸ் இந்த சமூகத்தின் தற்போதைய கவனத்தை கோருகிறது. ஒரு மெலோடியான க்ளைமாக்ஸாக இருந்தாலும் அதில் அழுத்தமான கருத்தை பதித்திருக்கிறார்கள்.", "வெளியிடப்பட்ட தேதி": "2021-07-29", "தீர்ப்பு": "விறுவிறுப்பாக செல்லும் திரைக்கதையின் க்ளைமாக்ஸில் ஒரு Surprise Twist - திட்டம் இரண்டு.", "மதிப்பீடு": "2.75"}
{ "index" : { "_index" : "director_db", "_type" : "review", "_id" :108 } }
{"இயக்குனர்": "டெல்லிபிரசாத் தீனதயாளன்", "திரைப்படம்": "துக்ளக் தர்பார்", "விமர்சனம்": "சிறுவயதில் அம்மா, அப்பாவை இழக்கும் விஜய் சேதுபதி, தன் தங்கையுடன் வாழ்ந்து வருகிறார். ஆனால் வறுமை காரணமாக வளர்ந்த விஜய் சேதுபதி தங்கை, தன்னை நம்பும் ஏரியா மக்கள் என யார் மீதும் எதன் மீதும் நேசம் அக்கறை இல்லாமல் இருக்கிறார். ஆனால் தேர்தல் அரசியலுக்காக மக்களிடம் பாசமாக இருப்பதுபோல் நடிக்கிறார். ஜே.கே.நகரில் பெரும் புள்ளியான பார்த்திபனின் கட்சியில் பதவியை பிடிக்க அவருக்கு ஜிங் ஜக் அடித்து, ‘அமைதிப்படை’ சத்யராஜ் ஸ்டைலில் தீயாய் வேலை பார்க்கும் விஜய் சேதுபதி, பார்த்திபனுக்கு விஸ்வாசமாக இருக்கும் ‘மங்களம்’ எனும் கேரக்டரில் வரும் பக்ஸ்க்கு வேட்டு வைக்கிறார். கடைசியில் அந்த தொகுதியில் விஜய் சேதுபதி வெற்றி பெறுகிறார். அந்த இடத்தை கார்ப்பரேட்டுக்கு 50 கோடி ரூபாய்க்கு விற்க பார்த்திபனுடன் இணைந்து விஜய் சேதுபதி சம்மதிக்க, ஆனால் அந்த பணம் காணாமல் போய்விடுகிறது. அதை இடம் கைமாறிய விவகாரம் மீடியாவுக்கு ஆதாரத்துடன் தெரியவருகிறது. இதற்கெல்லாம் காரணம் யார்? யார் இதையெல்லாம் செய்கிறார்கள்? என்பதை விஜய் சேதுபதி தேடி கண்டுபிடிப்பதே கதை. இதனிடையே விஜய் சேதுபதிக்கு தலையில் அடிப்பட்டு அவரின் நடவடிக்கை மாறுகிறது. விஜய் சேதுபதியின் இந்த உண்மை குணமும், வித்தியாச நடத்தையும் அவரின் நெருங்கிய நண்பன் கருணாகரனுக்கு மட்டுமே தெரிய, இந்த சிக்கல்களை சமாளித்து, தொகுதி மக்களின் இடத்தை விஜய் சேதுபதி எப்படி பார்த்திபனிடம் இருந்து மீட்கிறார் என்பது சுவாரஸ்யமாக, திரைக்கதையாக்கம் செய்யப்பட்டுள்ளது. விஜய் சேதுபதி ஒரு ஸ்பிலிட் பெர்சானிலிட்டியாக இந்த படத்தில் அசால்டு செய்துள்ளார். ஹீரோயினுக்கே உண்டான வந்து போகும் வேலை ராஷி கண்ணாவுக்கு. வசனமே இல்லாமல் மௌனமாக இருந்தாலும் அழுத்தமான நடிப்பை வெளிப்படுத்துகிறார் மஞ்சிமா. ‘நியூஸிலாந்து நியூஸ்’, ‘எங்கிட்டயே உள்ளே வெளியேவா’ என பார்த்திபன் தனக்கே உரிய மாடுலேஷினில் அசத்துகிறார். பின்னணி இசையில் பட்டையை கிளப்புகிறார் கோவிந்த் வசந்தா. மனதில் நிற்கும் பாடல்கள் இல்லை என்றாலும் கதைச் சூழலுடன் பொருந்திவருகின்றன. காட்சிக்கு காட்சி பரிசோதனை முயற்சிகளில் வேற லெவல் உழைப்பைக் கொடுத்துள்ளார் ஒளிப்பதிவாளர் மனோஜ் பரமஹம்சா. எடுத்துக்கொண்ட அரசியல் தர்பார் களத்தில் இயக்குநர் டெல்லி பிரசாத் தீனதயாளன், வழக்கமான அண்ணன் - தங்கை சண்டை, எதிர்பாராத நிறைவு, வழக்கமான காதல் - எதிர்பாராத முடிவு என சுவாரஸ்யமான திரைக்கதையால் அமர்க்களப்படுத்தி இருக்கிறார். அமைதிப்படை நாகராஜன் சோழன் பாத்திரத்தை முற்றிலும் புதிய வடிவத்தில் நினைவுபடுத்தும் விஜய் சேதுபதி கேரக்டரை, அதைச்சொல்லி க்ளைமாக்ஸில் ‘அமாவாசையாக’ வரும் சத்யராஜே பாராட்டுகிறார். ஆரம்ப காலத்தில் வி.சே நடித்த பீட்சா, சூது கவ்வும், நடுவுல கொஞ்சம் பக்கத்த காணோம் போன்ற ஒவ்வொரு படங்களிலும் ஒரு மனப்பிறழ்ச்சி இருப்பவராக நடித்திருப்பார். அதேபோன்று ஒரு புதிய பரிசோதனை முயற்சியாக இந்த கேரக்டரை உருவாக்கியிருக்கிறார்கள். கருணாகரன், பக்ஸ், பார்த்திபன் என டார்க் ஹியூமர் பெர்ஃபார்மன்ஸ் கொடுக்கும் நடிகர்கள், என்கேஜ் பண்ணும் திரைக்கதை, ஆங்காங்கே திடீர் சர்ப்ரைஸ் கொடுக்கும் காமெடி என இருக்கும் சின்ன கேப்களில் கூட ஸ்கோர் செய்துள்ளார்கள். அரசியல் கதைக்களத்தில் இன்னும் கொஞ்சம் முடிச்சுகளை போட்டும், அவிழ்த்தும் திரைக்கதையை பலப்படுத்தி இருக்கலாம். 50 கோடி ரூபாய்க்குள் சுற்றாமல் கொஞ்சம் கதை விரிந்திருக்கலாம். மொத்தத்தில் ஒரு மாஸ் ஹீரோ டபுள் ஆக்ட் செய்து நடிக்கும் வழக்கமான கதைகளையே பார்த்து அலுத்துப் போவதற்கு மாற்றாக, அதில் ஒரு புதிய ஃபேண்டசி சேர்க்கப்பட்டு, பொலிடிகல் காமெடி த்ரில்லராக போகும் துக்ளக் தர்பாரின் திரைக்கதை ரசிக்க வைக்கிறது.", "வெளியிடப்பட்ட தேதி": "2021-09-08", "தீர்ப்பு": "அதகள காமெடி.. சுவாரஸ்ய திரைக்கதை என கலகலப்பான பொலிடிகல் Entertainer - துக்ளக் தர்பார்.", "மதிப்பீடு": "3"}
{ "index" : { "_index" : "director_db", "_type" : "review", "_id" :109 } }
{"இயக்குனர்": "சகாப்தம். ", "திரைப்படம்": "உடன்பிறப்பே", "விமர்சனம்": "ஜோதிகா & சூர்யாவின் 2டி எண்டர்டெயின்மெண்ட், ராஜசேகர் கற்பூர சுந்தர பாண்டியன் தயாரிப்பில் அமேசான் ப்ரைமில் நேரடியாக வெளியாகியுள்ளது இரா. சரவணனின் இயக்கத்திலான ‘உடன்பிறப்பே’. ஜோதிகாவின் 50வது படம் என்கிற கார்டுடன் படம் தொடங்குகிறது. ஜோதிகாவின் கணவர் சமுத்திரகனி எதையும் சட்ட வழியில் அணுகுகிறார். ஜோதிகாவின் அண்ணன் சசிகுமார் சத்தியத்தை நம்புகிறார். அடிதடியிலும் இறங்குகிறார். சசிகுமாரின் இந்த குணத்தால் மகனை இழக்கும் சமுத்திரகனி தீரா பகையுடன் நிற்கிறார். மனதளவில் ஒன்றாக இருந்தாலும் ஜோதிகா & சசிகுமார் குடும்பமாக ஒன்றாகிறார்களா? என்பதுதான் இந்த ‘உடன்பிறப்பே’. கிராமத்து பெண்ணாகவும், தங்கையாகவும், மனைவியாகவும், ஊர் பெரிய மனுஷியாகவும், ‘சின்னாயி’யாகவும் பொருந்துகிறார் ஜோதிகா. அதிலும் க்ளைமாக்ஸில் கலையரசனுடான காட்சியில் ஜோதிகா ரௌத்திரம் காட்டுகிறார். வழக்கம்போல் பாசம், தோழமை, பழி, துரோகம் என எல்லாவற்றையும் சந்திக்கும்போது ஆக்‌ஷன், செண்டிமெண்ட் என அசால்டு பண்ணுகிறார் சசிகுமார். சமுத்திரகனியின் நேர்த்தியான நடிப்பு அவரது பாத்திரத்துக்கும் படத்துக்கும் பலம் சேர்க்கிறது. சசிகுமாரின் மனைவியாக வரும் சிஜா ரோஸ் நடிப்பில் கவனம் ஈர்க்கிறார். டைமிங் காமெடியுடன் குணச்சித்திர நடிப்பிலும சூரி தேர்கிறார். கலையரசன், நரேன், வேல ராமமூர்த்தி அனைவருமே பாத்திரத்துக்கு நியாயம் சேர்க்கின்றனர். எனினும் அழுத்தமான கேரக்டர் ஸ்கெட்சிங் மிஸ்ஸிங். ஒரு காட்சிக்கு வந்தாலும் நெஞ்சில் நிற்கும்படியாய் இருக்கிறது தீபாவும் அவர் பேசும் வசனமும். ‘அண்ணே யாரண்ணே’ உட்பட கதையோடு சேர்ந்த பாடல்கள், கமர்ஷியலான பின்னணி இசை என வெளுக்கிறார் டி.இமான். கச்சிதமான எடிட்டிங்கால் கதையோட்டத்தை தருகிறார் ரூபன். காட்சி உணர்வுக்கும் கதைச்சூழலுக்குமான கலர் டோனில் ஆர்.வேல்ராஜின் ஒளிப்பதிவு. ‘சொந்தத்துக்குள்ள கல்யாணம் பண்ணச் சொல்லி கட்டாயப் படுத்துறதெல்லாம் அந்த காலம்’, ‘போலியோ சொட்டு மருந்து போடணும்’, ‘போலீஸ் நடுத்தெருவுல நிப்பாங்கனு ஹெல்மெட் போடாதீங்க.. உங்க குடும்பம் நடுத்தெருவுல நிக்க கூடாதுனு ஹெல்மெட் போடுங்க’, ‘சிகிச்சைக்காக, தாலிய கழட்டி அடகு வைக்க குடுத்தா, புருஷனுக்கு எதுவும் ஆகாது.. கொடுக்காம இருந்திருந்தா ஹாஸ்பிடல்ல 2 உயிருக்கு எதாவது ஆயிருக்கும்’, ‘குழந்தை இல்லனு 2வது கல்யாணம் பண்றதுனா என் பொண்டாட்டிக்கு பண்ணி வைங்க.. பொம்பளைங்க 2வது கல்யாணம் பண்ணா குழந்தை பொறக்காதா?’ என படம் நெடுக சவுக்கடி வசனங்கள். அநேக இடங்களில் சீரியல் டைப் வசனங்களும், அழுகாட்சிகளும் என ‘தூக்கலான’ செண்டிமெண்ட் சற்று அலுப்புதான். நீட்டி முழக்கும் நீளத்தையும், கதையை விட்டு வெளிசெல்லும் காட்சிகளையும் வெட்டியிருக்கலாம். எல்லா பிரச்சனைக்கும் சசிகுமார்தான் காரணம் என நம்பும் சமுத்திரகனி, இறுதியில், தன்னை பழிவாங்க தன் மகளுக்கு நடந்த ஸ்கெட்ச் தெரியாமலேயே மனம் மாறுவது ஏற்கும்படியாக இல்லை. ட்ரேட்மார்க் கிராமத்து அண்ணன் - தங்கை பாச கதையை சஸ்பென்ஸ், த்ரில்லர், ட்விஸ்ட், பெண்ணியம் என முற்போக்காக கொடுக்க முயற்சித்தமைக்கு மொத்த படக்குழுவினருக்கும் பாராட்டுகள்.", "வெளியிடப்பட்ட தேதி": "2021-10-14", "தீர்ப்பு": "அண்ணன் - தங்கை பாசத்தை ஆக்‌ஷன், செண்டிமெண்ட் என கமர்ஷியலாக பேசுகிறது ‘உடன்பிறப்பே’.", "மதிப்பீடு": "4"}
{ "index" : { "_index" : "director_db", "_type" : "review", "_id" :110 } }
{"இயக்குனர்": "விஜயகுமார்", "திரைப்படம்": "கடவுள் கிட்ட நிஜமா இருனு வேண்டிக்கிட்டேன்", "விமர்சனம்": "பல நாடுகளில் தடை செய்யப்பட்ட பூச்சிக்கொல்லி மருந்து ஆலை என்ற பெயரில் கொடிய தீங்கு விளைவிக்கும் கெமிக்கல் ஃபேக்டரியை தமிழக மலை கிராமம் ஒன்றில் துவங்க பணம் வாங்கிக்கொண்டு அனுமதி அளிக்கிறார் உள்ளூர் அரசியல்வாதி. அந்த கெமிக்கல் ஃபேக்டரியால் அக்கிராம் சந்திக்கும் பிரச்சனைகள் என்ன ? அதற்கு உரிய தீர்வு கிடைத்ததா ? என்பதே உறியடி 2 படத்தின் கதை. உறியடியில் லெனின் விஜய் என்ற கல்லூரி மாணவனாக, தன்னை சுற்றி நிகழும் சாதி மற்றும் சமூக ஏற்றத்தாழ்வுகளுக்கு எதிராக குரல் கொடுத்த விஜய் குமார், அதன் இரண்டாம் பாகத்தில் வேலைக்கு செல்லும் இளைஞன் லெனின் விஜய்யாக தோன்றுகிறார். அதற்கேற்றார் போல காலம் அவருக்கு கூடுதல் பொறுப்புகளை வழங்கியிருக்கிறது. இந்த முறை சாதிக்கு எதிராக மட்டுமல்லாமல், சமூக அநீதிகளை தட்டிக் கேட்கும் துடிப்பு மிக்க இளைஞராக முதிர்ச்சியான நடிப்பை வழங்கியிருக்கிறார். அவரை தவிர படத்தில் பெரும்பாலானோர் புதுமுகங்கள். அவர்கள் தங்களுக்கு தரப்பட்ட வேடத்தை வேடத்தை சிறப்பாக செய்திருக்கிறார்கள். மக்களை தூண்டிவிட்டு அதன் மூலம் அரசியல் செய்யும் சாதிக் கட்சிகள், காலத்துக்கேற்றார் எப்படி மாறுகிறார்கள் என்பதை நம் கண் முன் நிறுத்தியிருக்கிறார் இயக்குநர். மேலும் பணம் சம்பாதிப்பதை மட்டுமே குறிக்கோளாக கொண்டிருக்கும் முதலாளி வர்க்கம், மக்கள் நலன் குறித்து துளியும் அக்கறையில்லாமல் சுயநலமாக செயல்படும் அரசியல்வாதிகள் என படத்தின் கேரக்டர்கள் உண்மைக்கு நெருக்கமாக இருக்கின்றன. ஆட்சி மாறினாலும் காட்சி மாறாது என்பது போன்று தேர்தல் நேரத்தில் படத்தில் பேசப்பட்டிருக்கும் அரசியல் கருத்துகள் வரவேற்கக்கூடிய ஒன்று. 'கடவுள் கிட்ட நிஜமா இருனு வேண்டிக்கிட்டேன்', 'அரசியலில் நாம தலையிடணும். இல்லனா அரசியல் நம்ம வாழ்க்கையில தலையிட்ரும்' போன்ற வசனங்கள் படத்துக்கு கூடுதல் பலம் சேர்த்திருக்கின்றன. ஒரு கெமிக்கல் ஃபேக்டரி - அது முறையாக பராமரிக்கப்படாமல் இருந்தால் என்ன மாதிரியான விளைவுகளை சந்திக்க நேரிடும் என்பதை மிகவும் தெளிவாக காட்சி படுத்தியிருக்கிறார்கள். குறிப்பாக இடைவேளைக்கு முன்னால் வரும் காட்சிகள் உண்மைக்கு நெருக்கமாக, மனதில் திகில் கிளப்பியது. அந்த காட்சிகளுக்கு இசையமைப்பாளர் கோவிந்த் வசந்தாவின் பின்னணி இசையும் , பிரவீன் குமாரின் ஒளிப்பதிவும் திரில்லர் படத்துக்கு நிகரான அதிர்வுகளை வழங்கியது. தாக்கத்தை ஏற்படுத்துகிறது என்றாலும், அந்த நீளமான மருத்துவமனை காட்சிகள் சில ரசிகர்களுக்கு தொய்வு ஏற்படுவது போன்று தோன்றலாம். சாதி, மக்கள் நலன் ஆகியவற்றுக்கு அரசியல் தான் தீர்வு என பாஸிட்டிவான விஷயங்களை பேசிவிட்டு, வழக்கமான பழிவாங்கல் காட்சிகளை தவிர்த்திருக்கலாம். தமிழகத்தில் கடந்த வருடங்களாக நடைபெற்றுவரும் சமூக பிரச்சனைகளை அழுத்தம் திருத்தமாக பேசியவகையில் உரியடி 2 வரவேற்கத்தக்க முயற்சி.", "வெளியிடப்பட்ட தேதி": "2019-04-03", "தீர்ப்பு": "சமூகத்தில் நிலவும் பிரச்சனைகளை உண்மைக்கு நெருக்கமாக பேசிய வகையில் இந்த உரியடி 2 ரசிகர்களை கவரும்.", "மதிப்பீடு": "3.25"}
{ "index" : { "_index" : "director_db", "_type" : "review", "_id" :111 } }
{"இயக்குனர்": "தனா", "திரைப்படம்": "வானம் கொட்டட்டும்", "விமர்சனம்": "சரத்குமார், ராதிகா, விக்ரம்‌ பிரபு, ஐஸ்வர்யா ராஜேஷ் உள்ளிட்டோர் நடிப்பில் வெளியாகியிருக்கும் படம் வானம் கொட்டட்டும். மெட்ராஸ் டாக்கீஸ் சார்பாக மணிரத்னம் தயாரித்துள்ள‌ இந்த படத்தை தனா இயக்கியுள்ளார். கொலை வழக்கில் சிறைக்கு செல்லும் சரத்குமார். அதன் பிறகு குடும்பத்தை தனியாக வளர்த்து முன்னேற்றுகிறார் ராதிகா. பின்னர்‌ சிறையிலிருந்து சரத்குமார் வெளியே வர, கொலை செய்யப்பட்டவரின் மகன் பழிவாங்கும் எண்ணத்துடன் காத்திருக்கிறார். பின்னர் நிகழ்வதே படத்தின் கதை. படத்தின் ஆகச் சிறந்த பலம் சரத்குமார் மற்றும் ராதிகாவின் நடிப்பு. நீண்ட நாட்களாக சிறையிலிருந்து வரும் தன்னை தன் பிள்ளைகளால் ஏற்றுக்கொள்ள முடியாமல் போக அதனால் அவர் கையறு நிலையில் தவிப்பதும் அவர்கள் மீதான அதீத பாசத்தில் சில விஷயங்களை செய்யப்போய், மேலும் அவர்களின் கோபத்திற்கு ஆளாவது என சரத்குமார் ஒரு வெள்ளந்தியான கிராமத்து மனிதரை கண்முன் கொண்டு வந்திருக்கிறார் சரத்குமார். கணவர் சிறைக்கு செல்ல, தன் பிள்ளைகளை வைராக்கியத்துடன் வளர்க்கும் தாயாக ராதிகாவின் நடிப்பில் அத்தனை முதிர்ச்சி. அவரை தவிர இந்த வேடத்தை வேறு யாராலும் அத்தனை சிறப்பாக செய்திருக்க முடியாது. பிஸ்னெஸ் செய்து சாதிக்கத் துடிக்கும் இளைஞனாக விக்ரம் பிரபு, துறுதுறு பெண்ணாக ஐஸ்வர்யா ராஜேஷ் என இருவரும் தங்களது வேடத்தை திறம்பட கையாண்டிருக்கிறார். நந்தா, சாந்தனு, மடோனா, பாலாஜி சக்திவேல் , மதுசூதனன் என நடிகர்களின் சரியான தேர்வும் அதனை அவர்கள் கையாண்டிருக்கும் விதமும் படத்தின் சுவாரஸியத்திற்கு பெரிதும் உதவியிருக்கிறது. சித் ஸ்ரீராம் மற்றும் கே-வின் பின்னணி இசை உணர்வுகளை பார்வையாளர்களுக்கு சரியாக கடத்தியிருக்கிறது. அறிமுக இசையமைப்பாளர் சித் ஸ்ரீராமின் பாடல்கள் நன்றாக இருந்தது. குறிப்பாக கண்ணுத் தங்கம் பாடல் வெவ்வேறு சூழ்நிலைகளில் அந்தந்த சந்தர்ப்பங்களுக்கு சரியாக உபயோகப்படுத்தப்பட்டிருப்பது சிறப்பு. ப்ரீத்தா ஜெயராமன் காட்சிகளை நேர்த்தியாக படம் பிடித்து மிளிர்கிறார். பெற்றோர்களின் கண்மூடித்தனமான பாசம், பிள்ளைகளின் மன நிலை என இரு தரப்பின் உணர்வுகளையும் சரியாக புரியும்படி கதை எழுதியிருக்கிறார்கள் மணிரத்னம் மற்றும் தனா. நம் உணர்ச்சி வேகத்தில் செய்யும் ஒரு தவறு நம் வாழ்வை எந்த அளவுக்கு சிதைக்கும் என்ற கோர் லைனை, நடிகர்களின் சிறப்பான நடிப்பு, உணர்வுப்பூர்வமான காட்சிகளால் சொல்லியிருக்கிறார் இயக்குநர் தனா. ஷாந்தனு, ஐஸ்வர்யா ராஜேஷ் இருவருக்கும் இடையே நட்பா ? காதலா ? என எளிதாக புரிந்து கொள்ளாதபடி கூறியிருப்பதும் இறுதியில் அதனை தெளிவுபடுத்தும் காட்சி உணர்வுப்பூர்வமாக இருந்தது.  விக்ரம் பிரபு மற்றும் மடோனா இடையேயான காட்சிகளில் இருவரது சந்திப்பு அவர்கள் பழகுவதற்கான காரணம் உள்ளிட்டவற்றில் லாஜிக் பிரச்சனைகள் இருப்பதால் நம்பகத்தன்மை குறைகிறது. படத்தின் பிற்பகுதி சற்றே தொய்வை தருகிறது, மேலும் முன்பே கணிக்கக் கூடிய கிளைமேக்ஸ் ஆகியவை சொல்லும்படியான மைனஸ்கள்.", "வெளியிடப்பட்ட தேதி": "2020-02-07", "தீர்ப்பு": "குடும்ப உறவுகளின் மேன்மையை சொல்லும் மணிரத்னம் மற்றும் தனாவின் கதை, நடிகர்களின் சிறப்பான நடிப்பு என இந்த 'வானம் கொட்டட்டும்' ஒரு உணர்வுப்பூர்வமான அனுபவம்.", "மதிப்பீடு": "3"}

